# -*- mode: mandoku-view; -*-
#+DATE: 2015-08-28 23:38:10.237354
#+TITLE: 紫陽真人悟真篇註疏
#+PROPERTY: DZID  DZ0141
#+PROPERTY: SOURCE  正統道藏，三家本，1988，2—910 八卷 洞真部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0142_SJB_006-020947a>
#+PROPERTY: JUAN 6
#+PROPERTY: ID KR5a0142
<pb:KR5a0142_HFL_006-001a>¶
紫陽眞人悟眞篇註䟽卷之六歲六¶
　　　　象川無名子翁葆光註¶
　　　　武夷陳達靈傳¶
　　　　集慶空玄子戴起宗疏¶
坎電烹轟金水方火教崑崙陰與陽二物若¶
還和合了自然丹熟徧身香¶
　註曰此章詠内外二丹法象也坎電者水¶
　中之火謂之陰火即虎之弦玄門此言虎¶
　以陰中之火烹鍊乾龍乾龍即發崑崙之¶
　火以應之也二火相保則眞一之精自然¶
<pb:KR5a0142_HFL_006-001b>¶
　凝結即時採餌百骸俱理香且美矣參同¶
　契曰金砂入五内霧散若風雨薰蒸達四¶
　肢顔色悦澤好髮白皆返黑齒落生舊所¶
　老翁復丁壯耆嫗成姹女皆非眞香滿體¶
　乎既餌丹後復連陰陽符火虎以陰中之¶
　火爍此玄門龍即於崑崙教火以應之二¶
　物和合則金精自然運轉自尾閭歷歷然¶
　有聲運透夾脊雙關直上泥丸顆顆降下¶
　重樓其味甘美馨香無比自然滿身增輝¶
　疏曰前所謂虎以陰中之火烹乾龍龍教¶
<pb:KR5a0142_HFL_006-002a>¶
　火以應之此總言外藥之二火也後所謂¶
　火以陰中之火分言外藥之火也龍教火¶
　以應之外言内藥之火也内外龍虎二火¶
　其名同其體異蓋二火相併則眞精結二¶
　藥和合則金精運眞精結外金丹成金精¶
　運内還丹成故曰火教崑崙陰與陽是龍¶
　之火又分於内外之陰陽也體物作詩體¶
　文理未能明暢¶
要得谷神長不死須憑玄牝立根基眞精既¶
返黄金屋一顆明珠永不離¶
<pb:KR5a0142_HFL_006-002b>¶
　註曰陰陽不測之謂神神無形也感而遂¶
　通若谷之應聲故曰谷神夫因氣而立氣¶
　因精而生精精能生氣氣能生神故氣爲¶
　一身之主一身爲神氣之府形不得神氣¶
　則不生神氣不得形則不眞三物相須如¶
　有生也若欲長生根基立玄牝然後長生¶
　可致也萬神莫不由此二物而生因此二¶
　物而死實爲天地之根五行之祖陰陽之¶
　蔕萬化之基聖人憑此而成外藥藉此小¶
　變内丹故得眞精運動不停復還黄金玉¶
<pb:KR5a0142_HFL_006-003a>¶
　釜之室變爲一顆靈珠明光永不飛走漸¶
　漸化形爲氣化氣爲神形神俱妙隱顯莫¶
　測¶
長男乍飲西方酒少女初開北苑花若使青¶
娥相見後一時關鎖在黄家¶
　註曰震爲長男青龍也酒陰物也藏陰氣¶
　謂之陰火兊爲少女白虎也花陽物也藏¶
　陽氣謂之陽火青娥姹女謂之汞火此皆¶
　修丹之士驅龍來就虎虎即開北苑之花¶
　以就龍龍飲西方之酒以就虎龍虎吞啗¶
<pb:KR5a0142_HFL_006-003b>¶
　交姤成象即運青娥汞火與龍虎二火相¶
　見眷戀之後一時封鎖在黄家中宫而産¶
　眞一之精以成金液還丹也黄家即鼎爐¶
　玄關是也¶
　疏曰前二句言外藥青龍藏陰氣白虎藏¶
　陽氣後二句言内藥青娥者己之眞氣也¶
　見龍虎二氣相眷戀關鎖在中宫别本之¶
　註又以青娥爲龍之弦氣則又是外矣蓋¶
　前二句以言長男不應再言故删之仙翁¶
　詩配將姹女結親情其言姹女與此同也¶
<pb:KR5a0142_HFL_006-004a>¶
　姹女游行各有方又總明内外矣各詩指¶
　意不同不可泥名¶
華池飲罷月澄輝跨箇金龍訪紫微從此衆¶
仙相識後海田陵谷任遷移¶
　註曰華池丹也飲罷功圓脱胎神化肌膚¶
　若冰雪綽約如處子御氣乘雲遊乎八極¶
　飽觀塵世一任海變桑田桑田變海高谷¶
　爲岸深谷爲陵也¶
金公本是東家子送在西鄰寄體生認得唤¶
來歸舍養配將姹女結親情¶
<pb:KR5a0142_HFL_006-004b>¶
　註曰此義已解在律詩中牽將白虎歸家¶
　養註内蓋金丹大藥都有作用法象有陽¶
　中之陰復有陽而又陰者有陰中之陽復¶
　有陰而又陽者又有内藥陰陽水火外藥¶
　陰陽水火内三性外三性内四象五行外¶
　四象五行又有内外陰陽互用法象反反¶
　復復不可名狀吾儕親承玄㫖默識心通¶
　可也如未遇眞師莫能洞曉仙翁作此詩¶
　以深明之惟舉一陽當自得之¶
　䟽曰陰陽反反復復予詳分予金丹法象¶
<pb:KR5a0142_HFL_006-005a>¶
　之上類中矣¶
赤龍黑虎合西東四象交加戊己中復始自¶
兹能運用金丹誰道不成功¶
　註曰東是青龍木木生火故龍之弦氣屬¶
　火火居南而赤故曰赤龍西是白虎金金¶
　生水故虎之弦氣屬水居北而黑故號黑¶
　虎也赤龍又曰姹女黑虎又名金公二物¶
　亦猶砂中汞鉛中銀也赤龍黑虎合兩弦¶
　之氣交南北東西即是東西南北合也四¶
　物交加於戊己眞土之中結成眞土一粒¶
<pb:KR5a0142_HFL_006-005b>¶
　如黍吞歸五内薰蒸達四肢入崑崙山入¶
　水俱來朝會然後進陽火於復卦退陰符¶
　於姤爻自然運用抽添莫不頭頭中度合¶
　丹至道指日可成¶
　疏曰龍弦氣爲火虎弦氣爲水又云金鼎¶
　有火爲白虎玉池有水爲青龍此是陰陽¶
　無定位水火無定質互用反復妙理無窮¶
天地盈虚自有時審能消息始知機由來庚¶
甲申明令殺盡三尸道可期¶
　註曰天地盈虚自有時者天地相去八萬¶
<pb:KR5a0142_HFL_006-006a>¶
　四千里冬至之日地中有一陽氣上升一¶
　日升四百六十里二百四十歩至後五日¶
　爲一候三候爲一氣二氣爲一節二節爲¶
　一時即春分也計九十日陽氣共升至天¶
　四萬二千里至到天地之中此時陰中陽¶
　半爲泰卦　　其氣變寒寒爲温萬物發¶
　生之時故爲春也自此以後陽氣升入陽¶
　位亦如前漸漸升至夏至之日并前計一¶
　百八十日共升八萬四千里乃到天也此¶
　時陽中又有陽爲純陽乾卦　　其氣變¶
<pb:KR5a0142_HFL_006-006b>¶
　温爲熱曰夏萬物茂盛之時故曰盈也夫¶
　熱極則陰生故夏至之日一陰自天而降¶
　亦一日降四百六十里二百四十歩亦五¶
　日一候爲一氣三氣爲一節二節爲一時¶
　即秋分日也計九十日陰氣共降四萬二¶
　千里正到大地之中此時陽中陰半爲否¶
　卦　　其氣變熱爲凉萬物結實之時故¶
　爲秋也自此以後陰氣降入陰位亦如前¶
　漸漸降至冬至之日共前計一百八十日¶
　共降八萬四千里乃到地也此時陰中又¶
<pb:KR5a0142_HFL_006-007a>¶
　有陰爲純陰坤卦　　其氣變凉爲寒寒¶
　曰冬萬物收藏之時故曰虚也聖人消息¶
　天地盈虚因月而見月從日生初三日震¶
　庚生形初八日兊丁成形十五日乾甲盈¶
　滿天地盈之時也十六日巽辛受統二十¶
　三日良丙守弦三十日坤乙消滅天地虚¶
　之時也聖人能消息天地之機故笙一年¶
　氣候在一月之中以初一日一陽之生爲¶
　冬至分二日半六十時爲三十日當一月¶
　氣候至上弦日陰中陽半即春分之日也¶
<pb:KR5a0142_HFL_006-007b>¶
　至十五日得四月節氣爲純陽故月滿陽¶
　氣盈輪故日盈也至十六日陰生爲夏至¶
　至下弦日陽中陰半象秋分之日也至三¶
　十日得十月節氣爲純陰陰氣滿輪故曰¶
　虚也終而復始循環不已聖人運動陽火¶
　陰符一依準天地盈虚升降循環六十四¶
　卦由庚及甲圓缺之理亦猶人君申明號¶
　令戮盡陰魔成道可期也¶
　疏曰有天地之盈虚有日月之盈虚有聖¶
　人法象依準天地日月之盈虚庚甲者進¶
<pb:KR5a0142_HFL_006-008a>¶
　火之度所以法度於月也生震庚月盈之¶
　始陰符自此退陽火自此進月盈於乾甲¶
　月虚之始陽火自此退陰符自此進亦盈¶
　虚之理也又甲木爲龍庚金爲虎亦龍虎¶
　之象也(右内外/二藥)¶
虚心實腹義俱深只爲虚心要識心不若鍊¶
鉛先實腹且教守取滿堂金¶
　註曰汞者精也守汞以實腹則金玉滿堂¶
　矣一者丹也抱一以空其心則纖塵不立¶
　矣方其虚也形不可以乆待必鍊鉛以制¶
<pb:KR5a0142_HFL_006-008b>¶
　之及其實也心不可以有執必抱一以空¶
　之夫欲實其腹必先鍊鉛以制汞汞乾形¶
　化然後抱一空其心心空形妙與道冥一¶
　而無形矣二理俱妙殊塗同歸非大聖莫¶
　能知此滿堂金一身之精氣也修眞之士¶
　欲鍊鉛以實其腹若夫鍊鉛宜母摇汝精¶
　精少則還丹不可成也¶
　疏曰方其虚也謂了性之人既能虚心而¶
　不能固形不鍊鉛以制之及其實也謂了¶
　命之士既能固形而不能虚心必抱一以¶
<pb:KR5a0142_HFL_006-009a>¶
　空之了性了命循序各修性命俱了方能¶
　雙融與道合眞非混性命爲一而以口耳¶
　之襌旁門之術執於偏見而可修乎(右性/命二)¶
　(宗)¶
陰符寶字逾三百道德靈文止五千今古上¶
仙無限數盡從此處達眞詮¶
　註曰二經爲羣經之管轄諸子之樞紐古¶
　仙上聖莫不由此二經之中達悟眞詮而¶
　成大道也(右引陰符/道德二經)¶
先且觀天明五賊次須察地以安民民安國¶
<pb:KR5a0142_HFL_006-009b>¶
富方求戰戰罷方能見聖人¶
　註曰五賊在天爲五星在地爲五嶽在人¶
　爲五常愚謂五方在人爲五藏在氣爲五¶
　性五常在物爲五音五行五色五金五穀¶
　五果五味是也陰符經曰天有五賊見之¶
　者昌人能見此逆而修之則宇宙在乎手¶
　萬化生乎身也察地之利在於安民民爲¶
　邦本本固邦寧而國富矣是以聖人以身¶
　爲國以丹爲君以火爲臣以精氣爲民修¶
　丹之士若能觀天擒五賊逆而修之盜陰¶
<pb:KR5a0142_HFL_006-010a>¶
　陽而返化則眞一之精可奪而己之陰汞¶
　立乾矣精固氣牢求戰必勝是以運火無¶
　差十月功圓則脱胎神化爲眞人仙子故¶
　曰戰勝方能見聖人¶
但將死户爲生户莫執生門號死門若會殺¶
機明反覆始知害裏却生恩¶
　註曰陰陽五行順之則生逆之則死此常¶
　道也庸夫豈知有不生之生生則長生不¶
　順之順順則至順若能明此反覆之機則¶
　害裏生恩男兒有孕矣殺機者盜機也¶
<pb:KR5a0142_HFL_006-010b>¶
　陸子野曰這箇門户生了萬萬千千死了¶
　萬萬千千苟或順行生之所以死也如能¶
　逆用死之所以生也是所爲殺機明反覆¶
　害裏生恩咦諺云死店活人開¶
　䟽曰生我者陰陽五行死我者亦陰陽五¶
　行死户爲生户是能反覆殺機輕用其生¶
　行其常道則生我者死我矣常人順陰陽¶
　五行則死至人逆陰陽則生仙者能盜其¶
　機也蜕其幻軀人見其死此不生也純陽¶
　眞身飛騰變化與天地同其長乆故不生¶
<pb:KR5a0142_HFL_006-011a>¶
　之生則長生矣顛倒五行逆施造化此不¶
　順也奪得乾坤之精復歸於無極此順也¶
　故不順之順則至順矣¶
火生於木木藏烽不會鑽研莫强攻禍發必¶
因斯害己要須制伏覓金公¶
　註曰火生於木禍發必剋精生於身情動¶
　必潰不會鑽研禍斯害己要須制伏須藉¶
　金公吕公曰火發七尸密牢關莫教燒破¶
　河車體¶
　䟽曰火生於木鑽之大過必焚其木爲火¶
<pb:KR5a0142_HFL_006-011b>¶
　燼木譬一身也火譬元氣也自藏眞氣以¶
　養其身輕耗其氣必喪其身若要制伏一¶
　身之子氣必得天地金公之母以制伏之¶
　方能培植本根凝結聖胎長生乆視¶
三才相盜食其時此是神仙道德機萬化既¶
安諸慮息百骸俱理證無爲¶
　註曰天地以四時盜萬物故有榮枯而不¶
　能長榮萬物以五味盜人故有生死而不¶
　能長生人以五行盜萬物故有成懷而不¶
　能長存三盜既宜三才斯安是以有生有¶
<pb:KR5a0142_HFL_006-012a>¶
　死有盛有衰有榮有謝有晝有夜有往有¶
　來有生有殺有興有廢有物有我有是有¶
　非紛紛而起循環無端而不可測者自然¶
　之道也若能混此三盜而一之反其機而¶
　動之及其時而食之則百骸俱理而萬化¶
　自安萬化既安則諸慮自息諸慮既息則¶
　無爲之道自證矣(右引陰符經/以明二藥)¶
萬物芸芸各返根返根復命即長存知常返¶
本人難會妄作招凶衆所聞¶
　註曰萬物芸芸各歸其本根歸根曰靜靜¶
<pb:KR5a0142_HFL_006-012b>¶
　曰復命復命曰常知常曰明此太上之至¶
　言也夫人未生之前冥然無知混乎至朴¶
　及其生也禀之陰陽受之父母聖人逆而¶
　修之奪先天之一氣以爲丹母賊陰陽之¶
　眞氣以爲化基鍊形反入無形鍊氣歸於¶
　至朴鍊神而與道合眞故歸根復命即長¶
　存也能知常道而返本者聖人也是以長¶
　生焉不知常道返本而妄作者衆人也是¶
　以招凶焉(右明道德經/以明二藥)¶
契論經歌講至眞不將火候著於文要知口¶
<pb:KR5a0142_HFL_006-013a>¶
訣通玄處須共神仙仔細論¶
　註曰火候六百篇篇篇相似出入貫串與¶
　天合度天之所祕聖莫傳文遭遇眞師勿¶
　自鹵莽¶
　䟽曰火候六百篇一月用六十卦爲六十¶
　篇十月成六百篇篇相似者日日一般也¶
　讀參同契萬編將可賭也(右引參同契/等以明火候)¶
夢謁西華到九天眞人授我指玄篇其間簡¶
易無多語只是教人鍊汞鉛¶
　註曰高象先忽爾魂升玉京上帝憐之命¶
<pb:KR5a0142_HFL_006-013b>¶
　西華眞人指示丹訣其篇略曰叔通從事¶
　魏伯陽相將笑入無爲鄉凖連山作參同¶
　契留爲萬古丹中王首乾坤易門户乾道¶
　成男坤道成女時人不識眞陰陽茫茫天¶
　下尋龍虎其言甚多只是教人明眞龍眞¶
　虎鍊鉛汞而已叔通姓淳于氏(右引指玄/篇以明鉛)¶
　(汞)¶
　䟽曰指玄篇文字雅古專論鉛汞今所引¶
　乃高象先所作之歌今撮其妙可見悟眞¶
　之道與指玄篇同與所作之歌同其歌曰¶
<pb:KR5a0142_HFL_006-014a>¶
　黄帝訪道崆峒室始得玄綱未全悉回頭¶
　蜀國訪峨眉天皇眞人指眞一莫若先敲¶
　戊己門戊己門中有金水金水便是黄芽¶
　根黄芽根爲萬物母母得子兮爲鼎釜日¶
　月魂華交感時一浮一沉珠自飛玄珠飛¶
　到崑崙上子欲得之憑罔象罔象得之歸¶
　絳宫絳宫蒸入肌膚紅肌膚紅鬢髮黑北¶
　斗由斯落死籍大哉九十日功成髣彿橋¶
　山有遺跡君不見叔通從事魏伯陽相將¶
　笑入無爲鄉准連山作參同契留爲萬古¶
<pb:KR5a0142_HFL_006-014b>¶
　丹中王首曰乾坤易門户乾道男兮坤道¶
　女世人不識眞陰陽茫茫天下尋龍虎日¶
　爲離月爲坎日月陰陽相吞啗金烏死玉¶
　兔生萬物皆因天地感二氣絪緼男女媾¶
　四象五行茫輻凑晝夜屯蒙法自然焉用¶
　孜孜看火候採有時取有日採兮取兮須¶
　慎密(右引指玄篇/以明汞鉛)¶
釋氏教人修極樂只縁極樂是金方大都色¶
相惟兹實餘二非眞謾度量¶
　註曰極樂净土在西方西者金之方此中¶
<pb:KR5a0142_HFL_006-015a>¶
　惟産金丹一粒如黍其重一斤釋氏餌之¶
　故有丈六金身妙色身相蓋亦猶金丹而¶
　産化也丈六亦按二八之數西方即金也¶
　世人莫能曉此古仙明有歌曰借問瞿曇¶
　是阿誰住在西方極樂國其中二八産金¶
　精丈六金身從此得若人空此幻化身親¶
　授聖師眞軌則霎時咽罷一黍珠立化金¶
　剛身頃刻斯言盡之矣外此議論謾爾度¶
　量(右釋教上乘/借喻金丹)¶
鑑形閉息思神法初出艱難後坦途倏忽雖¶
<pb:KR5a0142_HFL_006-015b>¶
能游萬國奈何屋破却移居¶
　註曰鑑形閉息思神法乃出陰小乘之法¶
　耳初學亦甚艱難及其習慣純熟坦然無¶
　礙瞬息之間遍遊萬國其英靈爽妙如此¶
　奈何其形屬陰形殻難固易於弊壞不免¶
　投胎奪舍如移居也¶
　陳上陽子曰閉氣養息一陰而已饒經萬¶
　劫終落空亡此亦道也洞賓傳載一日洞¶
　賓作一道人遊廬山開光寺見僧法珍坐¶
　襌二十年頗有戒行道人問曰坐可了道¶
<pb:KR5a0142_HFL_006-016a>¶
　乎珍曰然道人曰佛戒貪癡爲甚方其坐¶
　時謂無此心及其遇物不能暫忘偶著於¶
　愛則四種心紛然莫禦若欲端坐先鍊其¶
　心既鍊其心須伏眞氣既能伏氣則終日¶
　睡眠而道在其中矣豈專在坐乎珍尚未¶
　悟道人乃與珍歷雲堂見一僧人酣寢道¶
　人謂珍曰此人平日何所爲珍曰打坐積¶
　功以圖成佛道人曰吾偕子少坐于此試¶
　觀此僧坐功良乆珍見睡僧頂門出一小¶
　毒蛇長三寸餘縁牀自左足至地遍遊遇¶
<pb:KR5a0142_HFL_006-016b>¶
　涕涶食之後循上尿器中飲而去乃出軒¶
　外度小溝繞花若駐玩狀復欲渡小溝以¶
　水溢而返道人當其來處以小刀掘地迎¶
　之蛇見退縮尋别逕至牀右足循僧頂門¶
　而入睡僧驚覺問訊道人及珍曰吾適一¶
　夢與二子言之初夢從左門出逢齋供甚¶
　精食之又逢美酒飲之因褰裳渡门外小¶
　江逢美女數十復欲渡小江水驟漲不能¶
　往遂回逢一賊欲見殺走從捷徑至右門¶
　而入遂覺道人與珍大笑而去謂珍曰以¶
<pb:KR5a0142_HFL_006-017a>¶
　牀足爲門以涕涶爲供以溺爲醖以溝爲¶
　江以花木爲美女刃爲賊人之夢寢幻妄¶
　如此人以坐爲求道成佛可乎珍曰爲蛇¶
　者何道人曰此僧每多嗔薰染變化已成¶
　蛇相他日暝目即受生於蛇矣可不懼哉¶
　吾吕公也見子精誠故來教子珍隨往不¶
　知所終也世人之兀坐修佛者視此豈不¶
　起懼乎¶
　疏曰鑑形者懸鑑于室存神於中而出閉¶
　息者閉一身之氣如人未生在胎之時以¶
<pb:KR5a0142_HFL_006-017b>¶
　鴻毛著鼻上毛不動能十二息爲小道能¶
　一百二十息爲大道能至於千去仙不遠¶
　如達磨胎息論智者修出入息儀二乘坐¶
　襌法襌定而出思神者存神於一處或眉¶
　間頂上或大洞三十九户或黄庭内外二¶
　氣或修十六觀而出諸術皆無金丹點化¶
　皆是陰神¶
投胎奪舍及移居舊住名爲四果徒若會降¶
龍并伏虎黄金起屋幾時枯¶
　註曰眞金起屋何枯之有度人經曰枯骨¶
<pb:KR5a0142_HFL_006-018a>¶
　更生皆起成人而況吞黍粒之珠者哉投¶
　胎奪舍四果之徒特陰靈之鬼耳¶
　道光曰投胎奪舍是執空之徒降龍伏虎¶
　是還丹之妙¶
　䟽曰陰靈生識投母胎以出世奪舍者他¶
　識已入胎我奪有之以出世移居者借化¶
　人之生身而投識于中舊住者守陰靈之¶
　性以存身形不入寂滅四果皆無金丹點¶
　化盡是陰神右道釋小乘¶
大道修之有易難也知由我也由天若非積¶
<pb:KR5a0142_HFL_006-018b>¶
行施陰德動有羣魔作障縁¶
　註曰魔障在天修持在我陰德匪施觸途¶
　有礙¶
　䟽曰前詩云一點靈丹吞入腹始知由我¶
　不由天甚讃金丹之功至靈至神今詩云¶
　也知由我也由天勸勉學者若聞大道亦¶
　當積行施德以求天助不可自恃其丹之¶
　靈必有魔障爲礙¶
饒君聰慧過顔閔不遇師傳莫强猜只爲丹¶
經無口訣教君何處結靈胎¶
<pb:KR5a0142_HFL_006-019a>¶
　註曰千經萬論惟布枝條至道不繁獨傳¶
　心印未遇眞師徒勞口耳此道非眞師口¶
　訣雖有顔閔之聰慧亦不可强自猜度也¶
修行混俗且和光圓即圓兮方即方顯晦逆¶
從皆莫測教人争得見行藏¶
　註曰被褐懷玉和光同塵補破藩籬無人¶
　無我幽顯順逆凡人豈得而可測量也哉¶
　(右警勸/世人)¶
¶
紫陽眞人悟眞篇註䟽卷之六¶
<pb:KR5a0142_HFL_006-019b>¶
¶
¶
¶
¶
¶
¶
¶
¶
¶
¶
　　　　　　　　　　　　　　¶
