# -*- mode: mandoku-view; -*-
#+DATE: 2015-08-28 23:38:10.150408
#+TITLE: 紫陽真人悟真篇註疏
#+PROPERTY: DZID  DZ0141
#+PROPERTY: SOURCE  正統道藏，三家本，1988，2—910 八卷 洞真部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0142_SJB_003-020926a>
#+PROPERTY: JUAN 3
#+PROPERTY: ID KR5a0142
<pb:KR5a0142_HFL_003-001a>¶
紫陽眞人悟眞篇註䟽卷之三歲三¶
　　　　象川無名子翁葆光註¶
　　　　武夷陳達雲傳¶
　　　　集慶空玄子戴起宗疏¶
黄芽白雪不難尋達者須憑德行深四象五¶
行全藉土三元八卦豈離壬鍊成靈質人難¶
識消盡陰魔鬼莫侵欲向人間留祕訣未逢¶
一箇是知音¶
　註曰龍之弦氣曰黄芽虎之弦氣曰白雪¶
　大藥根源實基於此其道至簡其事非難¶
<pb:KR5a0142_HFL_003-001b>¶
　若非豐功偉行莫能遭遇眞師指授玄要¶
　也蓋謂大道肇自虚無生一氣一氣生陰¶
　陽曰龍曰虎龍木生火虎金生水木火金¶
　水合成四象四象合而成丹丹之成本於¶
　土土無正位分位四季四時不得四季之¶
　土四序不行不能生成萬物也是以四象¶
　五行全藉土也壬者水也即眞一之氣號¶
　曰眞一水也生於天地之先變而爲陽龍¶
　陰虎也龍虎合而成丹丹土也龍木也虎¶
　金也謂之三性三元不離眞一之水變也¶
<pb:KR5a0142_HFL_003-002a>¶
　八卦者眞一之氣一變爲天曰乾爲父二¶
　變爲地曰坤爲母乾以陽氣索坤之陰氣¶
　一索生長男曰震再索生中男曰坎三索¶
　生少男曰艮此乾氣交於坤氣而生三男¶
　陽也及乎坤以陰氣索陽之乾氣一索生¶
　長女曰巽再索生中女曰離三索生少女¶
　曰兊此坤之氣交於乾氣而生陰也亦不¶
　離眞一之水變也故曰三元八卦豈離壬¶
　也非惟三元八卦不離眞一之精自開闢¶
　以來凡有形與名之類莫不由此而成變¶
<pb:KR5a0142_HFL_003-002b>¶
　化眞一子曰眞一之精乃天地之母陰陽¶
　之根水火之本日月之宗三才之源五行¶
　之祖萬物類之以生成千靈承之以舒慘¶
　至於高天厚地洞府名山玄象靈官神仙¶
　聖衆風雨晦明春夏秋冬未兆之前莫不¶
　由此鉛氣産出而成變化者也修丹之士¶
　得眞一之水萬事畢矣眞一之黍吞歸五¶
　内運火十月鍊盡羣陰化爲純陽眞一之¶
　仙陰魔尸鬼逃遁無門仙翁欲留祕㫖於¶
　人間未聞有知音者大有逕庭不近人情¶
<pb:KR5a0142_HFL_003-003a>¶
　故也蓋善根種而靈骨鍾靈骨鍾而仙可¶
　冀靈骨之鍾善根之種也不於一生二生¶
　而於無量萬億生中種諸善根纔出頭來¶
　飄飄然便有出塵氣象噫走骨行尸一瓶¶
　一鉢便欲登仙神仙中人不易得也胡不¶
　捫己之心與平凡之心有以異乎無以異¶
　乎我之仙事亦無涯也必也廣大變通爲¶
　己任獨高一世鶴立雞羣人笑我爲迂疏¶
　我知我非凡俗赤精亦松乃吾友蓬萊方¶
　丈乃吾家自然遭遇異人親傳至道結合¶
<pb:KR5a0142_HFL_003-003b>¶
　心友一黍丹成仙翁欲向人間留此不傳¶
　之祕㫖莫怪子期期不遇怎生得箇這般¶
　人¶
　疏曰土者言其會極之地壬者言其生物¶
　之初眞一之水未成形之氣也眞一之黍¶
　已成形之氣也四象各懷眞土一四成五¶
　二三成五四象皆土也壬水也天一之所¶
　生壬在子先爲一陽之首(壬在子先者即/亥末子初也)¶
　生氣之元五行之先故皆始於壬也眞一¶
　子曰眞一之精止成變化者也其文出金¶
<pb:KR5a0142_HFL_003-004a>¶
　鑰匙莫不因此鉛汞産出即眞一之水壬¶
　也¶
好把眞鉛著意尋莫教容易度光陰但將地¶
魄擒宋汞自有天魂制水金可謂道高龍虎¶
伏堪言德重鬼神欽已知永壽齊天地煩惱¶
無由更上心¶
　註曰眞鉛即金丹也地魄在外藥則白虎¶
　是也内藥即金丹也天魂在外藥則青龍¶
　是也内藥即己身也朱汞者在外龍之弦¶
　氣也在内己之眞氣也水金者在外虎之¶
<pb:KR5a0142_HFL_003-004b>¶
　弦氣也在内金丹也又謂之朱裏汞水中¶
　銀已上喻内外二事也仙翁勉修眞之士¶
　速修金丹以超生死無虚度日也但將白¶
　虎擒龍自有青龍制虎二氣絪緼以産金¶
　丹既得金丹復將此金丹吞入腹中擒自¶
　己眞氣其自己眞氣戀金丹而結聖胎也¶
　内之眞龍既降則世外之龍虎自伏内鍊¶
　神魂鬼魄既聖則世外之鬼神自欽非道¶
　隆德邵其龍孰能與於此哉體化純陽壽¶
　齊天地逍遥物外自在人間萬念俱空何¶
<pb:KR5a0142_HFL_003-005a>¶
　煩惱之有陸子野曰地魄乃鉛天魂乃汞¶
　以鉛制汞在彼我耳¶
休鍊三黄及四神若尋衆草便非眞陰陽得¶
類方交感二八相當自合親潭底日紅陰怪¶
滅山頭月白藥苗新時人要識眞鉛汞不是¶
凡砂及水銀¶
　註曰三黄四神金石草木皆後天地生查¶
　滓之物安能化有形而入於無形哉外内¶
　不可以成胎綴花不可以結子眞一之氣¶
　生於天地之先杳杳冥冥不可測度因二¶
<pb:KR5a0142_HFL_003-005b>¶
　八同類相當之物合而成親絪緼交感之¶
　中激而有象同類者無情之情不色之色¶
　正謂烏肝八兩兔髓半斤是也此二八相¶
　當之同類合而成親則眞一之氣歸於交¶
　感穴中凝成黍粒斯道妙矣潭陰也日陽¶
　也潭底日紅者陰中之陽也陰中之陽爲¶
　純陽而無陰氣故曰陰怪滅也乃是虎之¶
　弦氣謂之紅鉛山陽也月陰也山頭月白¶
　者陽中之陰也乃龍之弦氣初弦氣故曰¶
　藥苗新謂之黑鉛(鉛作/汞)古歌曰紅鉛黑汞¶
<pb:KR5a0142_HFL_003-006a>¶
　大丹頭將紅入黑是眞修此之謂也聖人¶
　以此二物於一時之中造化成一粒陽丹¶
　在北海之中赫然如日光透簾幃即時採¶
　吞入腹點己陰汞則一身陰邪之氣悉皆¶
　消滅亦如曉日初自東海而升赫然照耀¶
　陰怪悉消滅矣陰汞自下丹田峰頂乍禀¶
　陽丹之氣漸漸凝結萌芽新嫩故藥苗新¶
　也亦如月之朔旦與日相交乍禀太陽之¶
　氣日没時則吐微光西方於庚上狀若蛾¶
　眉月光新嫩如藥苗新也此詠内外二藥¶
<pb:KR5a0142_HFL_003-006b>¶
　之法象也西華經曰陽中之陰名曰姹女¶
　陰中之陽名曰金公此乃壺中夫婦紫府¶
　階梯悟之者神仙現在目前迷之者塵沙¶
　杳隔萬里夫外藥之眞鉛眞汞即龍虎初¶
　弦之氣也内之眞鉛眞汞即金丹與己之¶
　眞氣也時人要識眞鉛汞只此是眞此外¶
　皆非眞道此二眞物能化有形而入於無¶
　形爲眞人仙子乃若凡砂凡汞豈可比倫¶
　哉¶
　疏曰丹經傳於世者多用砂中抽汞名爲¶
<pb:KR5a0142_HFL_003-007a>¶
　眞汞或用朱砂名爲金體轉鍊爲丹費財¶
　既多費歲月亦乆成功則少縱使有成服¶
　之喪生者多矣皆未識眞鉛眞汞者也¶
不識玄中顛倒顛争知火裏好栽蓮牽將白¶
虎歸家養産下明珠似月圓謾守藥爐看火¶
候但安神息任天然羣陰剥盡丹成熟跳出¶
樊籠壽萬年¶
　註曰以人事推之男兒固不可有孕火裏¶
　固不可栽蓮然神仙玄妙之道有顛倒顛¶
　之術輒使男兒有孕亦猶火裏栽蓮也何¶
<pb:KR5a0142_HFL_003-007b>¶
　則日離爲男反爲女月坎爲女反爲男此¶
　顛倒顛之義也二物顛倒則能生丹以丹¶
　點己陰汞而結聖胎養就嬰兒即是男兒¶
　有孕亦猶火裏栽蓮豈非顛倒顛乎故仙¶
　翁讀參同契曰五行逆兮丹體常靈常存¶
　言水逆而土土逆而木木逆而金金逆而¶
　火火逆而水此顛倒顛之深㫖也顛倒顛¶
　之義明白也青龍白虎元是眞一之精變¶
　爲二物分位東西實同出而異名也眞一¶
　之精屬汞汞爲龍在東故眞一之精居東¶
<pb:KR5a0142_HFL_003-008a>¶
　也白虎本是眞一精之子寄體生在西其¶
　家在東也故仙翁曰金公本是東家子送¶
　在西鄰寄體生認得唤來歸舍養配將姹¶
　女作親情是也金公者鉛也姹女者汞也¶
　以鉛點己之汞而結爲聖胎所以牽將白¶
　虎歸家養配以青龍結爲夫婦産箇明珠¶
　似月圓也　似月圓者修丹之士先取上¶
　　西畔半輪之月得陽金八兩次取下　¶
　東畔半輪之月得弦水半斤以此兩箇半¶
　輪之月合氣而生丹故得金丹一粒似月¶
<pb:KR5a0142_HFL_003-008b>¶
　圓也亦如道光襌師謂靈丹一粒其重一¶
　斤此乃兩箇八兩合成一斤而言之與仙¶
　翁月圓之意亦同此比喻外藥法象也及¶
　得此丹吞入己腹中則金丹却爲白虎又¶
　牽此白虎歸己腹中配以己汞然後運陰¶
　符陽火循歷六十四卦煅鍊成金液還丹¶
　一粒亦重一斤似月圓也此比喻内藥法¶
　象也内丹所以似月圓者蓋運火之卦一¶
　卦有六爻六十四卦計三百八十四爻象¶
　一斤三百八十四銖也外丹所以似月圓¶
<pb:KR5a0142_HFL_003-009a>¶
　者一斤乃上下二弦半輪二八之數故似¶
　月圓也參同契云上弦兊亦八下弦艮亦¶
　八兩弦合其精乾坤體乃成二八應一斤¶
　易道正不傾故眞一子曰上下兩弦一斤¶
　之數分三百八十四銖以用運火符爻所¶
　是也仙翁指示月圓之意要使學者洞明¶
　造化之指分内外二八之數不可一槩而¶
　論之也火非人間火也元始之祖氣也陰¶
　陽之氣而無質者也亦無藥可守謾言而¶
　已青霞子曰鼎鼎非金鼎爐爐非玉爐火¶
<pb:KR5a0142_HFL_003-009b>¶
　從離下發水向坎中符三性既會合二物¶
　自相拘固濟胎不泄變化在須臾高象先¶
　曰天地絪緼男女姤精四象五行隨輻輳¶
　晝夜屯蒙法自然焉用孜孜看火候此言¶
　世間之鼎爐乃自然鼎爐中之火也但安¶
　神定息任其自然調文治武則符刻漏不¶
　得分毫差忒不半時辰立得丹餌然後復¶
　依此進退陰符陽火運用抽添防危慮險¶
　十月功圓剥盡羣陰體化純陽跳出塵籠¶
　壽萬年也此方爲金液還丹也尚未能入¶
<pb:KR5a0142_HFL_003-010a>¶
　妙更抱一九載使氣歸神方爲九轉金液¶
　大還丹也於斯時也形神俱妙與道合眞¶
　矣¶
　疏曰汞者太陽流珠也得金華而結金丹¶
　本因太陽流珠而生太陽流珠又因東方¶
　青龍而生故爲東方之子金公是也金公¶
　金丹也本是東家之子太陽流珠寄體於¶
　西方金華而生張隨註參同契云一月三¶
　十日三百六十時象小爐鼎一年十二月¶
　卦氣節度火候進退象大爐鼎推盪成六¶
<pb:KR5a0142_HFL_003-010b>¶
　百篇非世間之火也神仙嗟凡人不識眞¶
　火故設卦爻而象之夫卦者火之筌蹄也¶
　見火之用卦爻可忘無名子之註本此也¶
要知産藥川源處只在西南是本鄉鉛見癸¶
生急須採金逢望遠不堪嘗送歸土釜牢封¶
固次入疏珠厮配當藥重一斤須二八調停¶
火候託陰陽¶
　註曰西華經曰藥生西方收歸戊己採及¶
　其時下功有日夫西南坤地虎生處也坤¶
　方又是月所生之處故曰本月是金水之¶
<pb:KR5a0142_HFL_003-011a>¶
　精上下兩弦合氣成丹是以金丹藥材土¶
　産川源之處實出於坤地也鉛遇癸生時¶
　將丑也金逢望遠月將虧也月之圓存乎¶
　口訣時之子妙在心傳周天息數微微數¶
　玉漏聲寒滴滴符此眞人口口相傳之密¶
　㫖也陸思誠作悟眞篇後序云以此詩傳¶
　者多謬以鉛爲若字以金爲如字甚失仙¶
　翁㫖意鉛與金即金丹也陸公發其端救¶
　魯魚之失祕其源懼竹帛之傳吾儕親授¶
　師㫖當自知之如或不然空玄之中去地¶
<pb:KR5a0142_HFL_003-011b>¶
　五丈黍米之珠未易得也奈何紛紛傍門¶
　以圭丹爲鉛金在天癸時採取眞同兒戲¶
　又有坤納癸之說如葉文叔者可付之一¶
　笑蓋金丹以癸日子時下工不得逾時過¶
　刻是以急採也望日既遠月虧氣减故不¶
　堪嘗也蓋癸日遁得壬子時天壬地癸會¶
　于北方故朱震易傳曰晦日朔旦坎月離¶
　日會于壬癸坎月戊也離日己也又曰三¶
　日暮震象月出庚八日兊象月現丁十五¶
　乾象月盈甲壬十六日旦巽象月退辛二¶
<pb:KR5a0142_HFL_003-012a>¶
　十三日艮象月消丙三十日坤象月滅乙¶
　藏癸晦日朔旦月中坎水流戊日中離火¶
　就己此乃天機要㫖當以口訣難以書傳¶
　未遇眞師徒爾妄意强猜穿鑿而已餌丹¶
　歸丹田土釜之中固濟胎不泄運火飛流¶
　珠之汞以配之則胎結聖矣烏肝八兩兔¶
　髓半斤合成一斤故曰藥重一斤須二八¶
　也火實無火不過假託陰陽二氣調停而¶
　運用耳¶
　疏曰人因癸生之時或採天癸或遁時癸¶
<pb:KR5a0142_HFL_003-012b>¶
　安知悟眞之祕㫖時將丑者言時已過也¶
　月將虧者言日已過也日時既過鉛已息¶
　者將消金已盈者將虧採之無有嘗之無¶
　效易曰水流濕火就燥流就者水火之性¶
　也戊己者水火中之土也水流火就皆懷¶
　戊己以生成壬癸者日月藏用之地也戊¶
　己者日月顯明之方也壬癸拱子戊己拱¶
　午子午朔望日月魂魄金丹之妙用也詳¶
　見一月小周天數中陽爲火也陰亦爲火¶
　也火實無火乃天地日月之精氣假託而¶
<pb:KR5a0142_HFL_003-013a>¶
　運用之¶
萬卷仙經語總同金丹只此是根宗依他坤¶
位生成體種在乾家交感宫莫怪天機都泄¶
漏只縁學者自愚蒙若人了得詩中意立見¶
三清太上翁¶
　註曰萬卷仙經至當歸一莫不以龍虎二¶
　八初弦之氣爲丹之質但依坤母生成之¶
　理逆而修之得丹之後種在乾父交感之¶
　宫以運符火修丹至要不出鉛火二字鉛¶
　火爲大丹之本仙翁於此泄盡天機學者¶
<pb:KR5a0142_HFL_003-013b>¶
　皓首迷蒙何不近取諸身以明至道結成¶
　一黍立賓于天¶
　疏曰崔公入藥鏡云産在坤種在乾是也¶
　産在坤先天氣外藥也種在乾後天氣内¶
　藥也坤母生成之理坤位西南月出於庚¶
　金水生成兩弦妙用此産在坤也乾父交¶
　感之宫中宫北海猶乾之在西北餌丹於¶
　中鉛汞交感以成變化此種在乾也鉛者¶
　白虎也火者青龍也白虎之弦氣鉛亦爲¶
　水青龍之弦氣火非凡火鉛者月之精生¶
<pb:KR5a0142_HFL_003-014a>¶
　於水成於金有質而有氣天地妙化之根¶
　也火者日之精生於木克於金有氣而無¶
　質天地發生之本也故曰修丹之要大丹¶
　之本不出鉛火也陸子野曰地爲坤位我¶
　是乾宗藉彼坤中生物之氣自種靈根於¶
　家國之下以成聖胎爾萬卷千經理不過¶
　此也¶
三五一都三箇字古今明者實然稀東三南¶
二同成五北一西方四共之戊己自歸生數¶
五三家相見結嬰兒是知太一含眞氣十月¶
<pb:KR5a0142_HFL_003-014b>¶
胎圓入聖基¶
　註曰三五一不離龍虎也龍屬木木數三¶
　居東木能生火故龍之弦氣屬火火數二¶
　居南二物同源故三與二合成一五也虎¶
　屬金金數四居西金能生水故虎之弦氣¶
　屬水水數一居北二物同宫故四與一合¶
　成二五也二物之五交於戊己之中宫中¶
　宫屬土土生數五是爲三五也三五合而¶
　成丹丹者一也故曰三五一也此三箇字¶
　自古迄今能合三五一而成丹能了達嬰¶
<pb:KR5a0142_HFL_003-015a>¶
　兒者實稀有也一即金丹也嬰兒者即丹¶
　也丹是一一是眞一之氣天地之母氣也¶
　己之眞氣天地之子氣也以母氣咽歸五¶
　内以伏子氣猶猫伏鼠而不走也子母之¶
　氣相戀於胞胎之中結成嬰兒之一故曰¶
　太一含眞氣言含眞一之氣如人懷胎十¶
　月滿足然後降生聖胎亦如之十月功圓¶
　自然神聖故曰十月胎圓入聖基後人以¶
　腎爲嬰兒安有如此之功¶
　疏曰一二三四五生數生則有兆而未成¶
<pb:KR5a0142_HFL_003-015b>¶
　形非世間有質之五行天地虚無之氣此¶
　爲先天六七八九十成數成則有形非先¶
　天無質之五行此爲後天天一地四爲五¶
　合中五成十天三地二爲五合中五成十¶
　兩五相偶亦合爲天數二十有五金丹因¶
　先天五行成丹故只取五行生數腎爲嬰¶
　兒心爲姹女出於内外二景存想神鬼之¶
　法皆陰也是以無功焉(右分/内藥)¶
　　　五言四韻一首(以象太/一之奇)¶
女子著青衣郎君披素練見之不可用用之¶
<pb:KR5a0142_HFL_003-016a>¶
不可見恍惚裏相逢杳冥中有變(一作夫婦/若相逢恩)¶
(情自/相戀)一霎火焰飛眞人自出現¶
　註曰女子者龍之弦氣也陽中之陰故曰¶
　女子又名木姬生於青龍故著青衣也郎¶
　君者虎之弦氣也陰中之陽故曰郎君又¶
　名金郎生於白虎故披素練也有質可見¶
　者後天地生滓質之物類也以其有質故¶
　可見而不可用也無形可睹者龍虎二八¶
　初弦之氣也以其有氣而無質故不可見¶
　而可用也實採鉛之樞機也恍恍惚惚杳¶
<pb:KR5a0142_HFL_003-016b>¶
　杳冥冥者混元眞一之氣也生於天地之¶
　先不可測度恍惚中有物者龍之弦氣也¶
　杳冥中有精者虎之弦氣也二弦之氣在¶
　於恍惚之中杳冥之内絪緼相逢磅礴相¶
　戀故得眞一之氣靈非有變而爲一黍之¶
　珠此無中生有之妙也眞人者金丹也聖¶
　人將一年火候攢於一箇時辰中又於一¶
　箇時辰中分爲六候先於兩候中運火煆¶
　鍊立得眞一之氣結成一粒之珠現在北¶
　海之中大如黍米豈非一霎時火眞人自¶
<pb:KR5a0142_HFL_003-017a>¶
　出現乎此道至妙至玄茍非遭遇眞師口¶
　授眞訣其孰能與於此哉仙翁詠此一章¶
　所以五言四韻一首表五行四象而成一¶
　粒之黍珠也丹雖是眞一之氣所變茍不¶
　因龍虎二弦之氣相交則亦不能成丹矣¶
　蓋龍虎并二弦者四象四象交會於中宫¶
　而成丹丹土也乃眞五行也老君曰五行¶
　即是藥四象不可闕是也故五行四象合¶
　而成丹所以仙翁曰五言四韻一首以象¶
　太一之奇者此也上陽子曰此詩八句括¶
<pb:KR5a0142_HFL_003-017b>¶
　盡一部丹經之妙用首句是乾家事爲木¶
　汞屬我二句是兊家事爲鉛屬他三句則¶
　生人物矣四句可以鍊丹五句爲入室下¶
　功六句乃防危杜險七句即丹成九轉八¶
　句爲行滿三千仙師布流此詩者惟欲指¶
　出先天混元眞一之氣即太一所舍之物¶
　氣學者可不求師乎¶
紫陽眞人悟眞篇註䟽卷之三¶
