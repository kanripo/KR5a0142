# -*- mode: mandoku-view -*-
#+TITLE: 紫陽真人悟真篇註疏
#+DATE: 2015-08-28 23:38:14
#+PROPERTY:  LASTPB <PB KR5a0142_SJB_008-020960b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5a0142_HFL_000-017b>
#+PROPERTY: JUAN 1
<md:KR5a0142_HFL_001-001a>¶<pb:KR5a0142_SJB_001-020915c>
紫陽眞人悟眞篇註䟽卷之一¶
　　　　　象川無名子翁葆光註¶
　　　　　武夷陳達靈傳¶
　　　　　集慶空玄子戴起宗䟽¶
七言四韻一(十六首以表/一斤二八之數)¶
不求大道出迷途縱負賢才豈丈夫百歲光¶
陰石火爍一生身世水泡浮只貪利禄求榮¶
顯不覺形容暗瘁枯試問堆金等山嶽無常¶
買得不來無¶
　註曰人間世所重之極至者曰富曰貴二¶<md:KR5a0142_HFL_001-001b>¶

　者皆人之所欲也故天下之人莫不决其¶
　性命之情盡其平生之志争先力求而以¶
　得之爲快也觀其所以然者無過浸淫於¶
　利禄聲色而已矣殊不知利禄聲色實爲¶
　伐性命之戈矛囚一身之桎梏夫世之人¶
　不明道德性命之妙惟饕利禄日恣貪瞋¶
　汨没愛河漂流慾海是非人我交戰胸中¶
　喜怒哀樂互殘軀體是致尸魔促其氣壽¶
　寒暑削其容光不覺在生一世瞥然水上¶
　之漚光景百年瞬若石中之火縱使金高¶<md:KR5a0142_HFL_001-002a>¶
<pb:KR5a0142_SJB_001-020916a>
　北斗玉等南山迨至無常而欲買身使不¶
　爲螻蟻之窟穴可乎哀哉痛哉命未告終¶
　眞靈已投於别殻矣虚靜天師曰今生不¶
　覺别後换殻投入别殻展轉不覺吁與其¶
　不覺投於異類曷容棲遲於大道耶道遂¶
　功成身超碧落乘雲氣御飛龍而游乎無¶
　極死生不變乎己而位號眞人矣至此乃¶
　大丈夫得意之秋至榮至顯之日也若乃¶
　區區俗務碌碌塵心而墮於世網者縱負¶
　班馬之雄才兼有蘇張之榮顯抑不過爲¶<md:KR5a0142_HFL_001-002b>¶

　土上之游魂行屍之陰鬼耳烏云爲眞大¶
　丈夫哉是以仙翁首詠是章蓋於時達高¶
　明之士言之可因一言而自悟速求大道¶
　出離迷塗爲無爲事乃眞大丈夫降此俱¶
　無足取參學弟子宗源日觀仙翁之詩無¶
　名子之註而不省悟者眞愚冥之甚也見¶
　聞之士可不下手速修耶别本註曰難莫¶
　難於遇人易莫易於成道現宰官長者之¶
　身結同志得道之友鍊一黍於一霎之中¶
　立地成道然紆朱懷金門深似海有道之¶<md:KR5a0142_HFL_001-003a>¶
<pb:KR5a0142_SJB_001-020916b>
　士望望然去之此遇人之難成道之易也¶
　易莫易於遇人難莫難於成道百錢掛杖¶
　四海一身夙植靈根親傳至道然龍虎之¶
　文易解刀圭之鎖難開得藥忘言鍊鉛無¶
　計遇此人之易成道之難也安得親扣玄¶
　關二者俱全哉仙翁瞻游成都遇青城丈¶
　人得傳金液還丹之道警歎成道之難故¶
　作是詩以結丹友其章云試問堆金等山¶
　嶽無常買得不來無辭意近切如此雖有¶
　拱璧以先駟馬不如坐進此道仙翁遠矣¶<md:KR5a0142_HFL_001-003b>¶

　高山流水落落知音子野陸墅曰道不負¶
　人人乃負道¶
人生雖有百年期壽夭窮通莫預知昨日街¶
頭方走馬今朝棺内已眠屍妻財抛下非君¶
有罪業將行難自欺大藥不求爭得遇知之¶
不鍊是愚癡¶
　註云人壽夭窮通富貴貧賤未有不默意¶
　於未然之先然非常人可測度而預知之¶
　者故人壽雖曰百年迨其七十固已稀矣¶
　今以有限易摧之身終日汨汨而逐無涯¶<md:KR5a0142_HFL_001-004a>¶
<pb:KR5a0142_SJB_001-020916c>
　不測之事不亦難乎一息不來則苶然疲¶
　殁而不知所歸可不謂之大哀耶是以昨¶
　方走馬今日眠屍出息不保入息者也當¶
　斯之時雖則榮耀居極品俸禄至萬鐘家¶
　豐無價之珍室美傾城之態悉皆抛下非¶
　己有也所可與之偕行而不可欺者昔所¶
　造之罪業而已所以萬般將不去惟有業¶
　隨身也夫人欲免輪迴而不墮於世網者¶
　莫若金丹大藥爲升天之靈梯超凡之捷¶
　徑也其道至簡至易雖愚昩小人得而行¶<md:KR5a0142_HFL_001-004b>¶

　之亦立躋聖位奈何上聖祕重不許輕泄¶
　傳之者皆口口相授不記文字是以難遇¶
　也自匪勤求苦志誠動高穹未或聞於一¶
　二也昔謝自然以兹道之難遇欲求眞師¶
　於蓬萊竭其家産以備舟楫不顧洪濤巨¶
　浪之厄直往而不少憚遂感神人而語之¶
　曰蓬萊隔弱水三萬里一芥不爲之浮子¶
　將安往赤城山有司馬子微在焉子往師¶
　之謝回舟尋訪赤城果遇子微授道修之¶
　不輟不數載白日昇天噫人之精誠一發¶<md:KR5a0142_HFL_001-005a>¶
<pb:KR5a0142_SJB_001-020917a>
　於中感格於神人者將無往而不遇矣人¶
　苟能操心秉志如此奚慮金丹不得耶道¶
　不負人人自負之耳參同契曰大道無適¶
　莫兮惟傳於賢者倘不推誠而力慕争得¶
　遇之耶惟夫金丹祕要誠難遇矣得遇之¶
　者皆夙有仙骨祖宗陰德累積深厚也然¶
　亦須有財力丹友三人方能成就此理惟¶
　達者知誠難一一具言也陰眞君六五精¶
　微論曰欲學此道須假資財如無資財金¶
　丹即不成也又須三人方可修鍊所以冲¶<md:KR5a0142_HFL_001-005b>¶

　熙王君遇仙人劉海蟾得金丹術無財下¶
　工遂入洛謁富韓公賴其力成道而去茍¶
　遇之而又有力不早修鍊者不亦愚癡之¶
　甚乎仙翁贈劉君詩曰聞君知藥已多年¶
　何不收心鍊汞鉛莫教燭被風吹滅六道¶
　輪迴莫怨天亦此意也别本註曰麟鳳不¶
　出世神仙不常見有能空夢泡幻影之身¶
　可脱生死老病之苦爲人間希有之事道¶
　上逢師師邊得㫖下手速修猶太遲耳仙¶
　翁非是詩其末章云大道不求爭得遇知¶<md:KR5a0142_HFL_001-006a>¶
<pb:KR5a0142_SJB_001-020917b>
　之不鍊是愚癡其叮嚀懇切如此語儕如¶
　未聞則已既遇至人豈容癡鈍中夜以興¶
　行其素願結半辰之黍米抱九載之靈胎¶
　以藏太虚神遊八極露紫雲之半面應仙¶
　讖於洪都罔俾旌陽專翼晋代¶
　疏曰果州謝眞人上昇在州城西門外金¶
　泉山貞元十一年　月十二日白晝輕舉¶
　州人盡見時郡守李堅以狀聞且爲之傳¶
　上賜詔褒諭曰所部之中靈仙表異玄風¶
　益振至道彌張韓昌黎詩曰果州南充縣¶<md:KR5a0142_HFL_001-006b>¶

　寒如謝自然童駭無所知但聞有神仙輕¶
　生學其術乃在金泉山一朝坐虚空雲霧¶
　生其間如聆竽笙韻來自冥冥天須臾自¶
　輕舉飄若雲中煙里胥上其事郡守警且¶
　嘆驅車領官吏甿俗争相先入門無所見¶
　冠屨如蜕蟬皆云神仙事的的信可傳王¶
　伯厚困學紀聞載王筌字半眞岐下陽平¶
　人元豐中賜冲熙處士張芸叟爲功行碑¶
　謂超世之姿與陳圖南伴程伊川先生不¶
　聞作詩惟寄王子眞詩云我亦有丹君信¶<md:KR5a0142_HFL_001-007a>¶
<pb:KR5a0142_SJB_001-020917c>
　否用時還解濟斯民伊川先生入嵩山子¶
　眞已候於松下問何以知之曰去年已有¶
　消息來矣蓋先生前年欲往以事而止又¶
　改齋謾録載王筌字子眞有道之士富鄭¶
　公嘗客之元豐中神宗賜號冲熙處士元¶
　符三年游茅山受上清籙先是茅山中峰¶
　石洞忽開乃華陽洞天便門也自左元放¶
　仙去即開閲千載矣至是復開又前期累¶
　日甘露降道士劉混康曰此必有異無何¶
　先生至受籙之夕仙樂聞于空浮之上山¶<md:KR5a0142_HFL_001-007b>¶

　中刻石載其事¶
草木陰陽亦兩齊若還闕一不芳菲初開緑¶
葉陽先倡次發紅花陰後隨常道即兹爲日¶
用眞源返此有誰知報言學道諸君子不識¶
陰陽莫亂爲¶
　註曰草木未生之初含孕至朴及其甲拆¶
　禀一氣以萌芽故抽一榦以象一氣次分¶
　兩葉以象陰陽又於兩葉中間復抽一蘂¶
　以應三才過此已往漸漸支離花葉芬菲¶
　春以之生而開緑葉夏以之長而發紅花¶<md:KR5a0142_HFL_001-008a>¶
<pb:KR5a0142_SJB_001-020918a>
　此陽氣使之然也秋以之肅而結實冬以¶
　之殺而糞本此陰氣使之然也陰陽兩齊¶
　化生不已若還缺一則萬物不生故眞一¶
　子曰孤陰不自産寡陽不自成是以天地¶
　氤氲萬物化醇男女媾精萬物化生常道¶
　即兹以爲日用眞源反覆有陰陽顛倒互¶
　用之機人能鍊之可以超生死學者茍不¶
　明此而反我者乃蒙蔽耳¶
陽裏陰精質不剛(一作莫把孤/陰爲有陽)獨修一物轉¶
羸尪勞形按引皆非道服氣餐霞總是狂舉¶<md:KR5a0142_HFL_001-008b>¶

世謾求鉛汞伏何時得見虎龍降勸君窮取¶
生身處返本還元是藥王¶
　註曰陽裏陰精己之眞精也精能生氣氣¶
　能生神榮衛一身莫大於此油枯燈滅髓¶
　竭人亡此言精氣實一身之根本也奈何¶
　此物屬陰其質不剛其性好飛日逐前後¶
　便溺涕唾汗淚易失難擒不受制鍊故聖¶
　人謂之太陽流光其性猛烈若不得混元¶
　眞一陽丹以制之兼以陰中陽火以育之¶
　則無由凝結以成變化若只修此一物轉¶<md:KR5a0142_HFL_001-009a>¶
<pb:KR5a0142_SJB_001-020918b>
　見尪羸按引勞形皆非正道餐霞服氣總¶
　是狂圖設使吞日月之精華光生五藏運¶
　雙關於夾脊腦補精還以至尸解投胎出¶
　神入定千門萬法不過修陽裏陰精一物¶
　而已孤陰無陽如牝雞自卵欲抱成雞豈¶
　可得乎鍾離公曰涕唾精津氣血液七般¶
　物事總皆陰若將此物爲仙質怎得飛神¶
　貫玉京以此言之一身之中非惟眞精一¶
　物屬陰五臟六腑俱陰非陽分心腎爲坎¶
　離以肝肺爲龍虎得乎用神氣爲子母執¶<md:KR5a0142_HFL_001-009b>¶

　津液爲鉛汞得乎若執此等治身而求純¶
　陽之證猶如去冷加冰除熱用湯飛龜飛¶
　蛇愈見乖張參同契曰使二女同居顔色¶
　甚殊蘇秦通言張儀結媒發辨利舌奮爲¶
　美辭推心調合諧爲夫婦弊髮腐齒終不¶
　相知此喻以女妻女以陰鍊陰安能有産¶
　化之道哉眞龍眞虎者二八是也眞鉛眞¶
　汞者龍虎二弦之氣也此道至簡不繁至¶
　近匪遥但學者執僻堅以傍門非類之藥¶
　爲鉛汞及以大道眞訣爲非深可悲傷故¶<md:KR5a0142_HFL_001-010a>¶
<pb:KR5a0142_SJB_001-020918c>
　鍾離公曰求仙不識眞鉛汞謾讀丹經千¶
　萬篇不識箇中含蓄意謗他眞語作虚言¶
　故仙翁直指鉛汞所産川源之處身從何¶
　生命從何立返此之本還此之源顛倒修¶
　之則眞龍眞虎自降眞鉛眞汞自伏非藥¶
　之王其孰能與於此哉近世多矣十六歲¶
　童男童女使之交合泄而成胎謂之胎元¶
　丹謂之紫河車以此爲金丹大藥是猶接¶
　竹點月不亦遠之愈遠乎後天地生有形¶
　有質者皆非至藥蓋形而下者非先天之¶<md:KR5a0142_HFL_001-010b>¶

　道也又上陽子曰契云是非歷藏法内視¶
　有所思陰道厭九一濁亂弄元胞諸術甚¶
　衆多千條有萬餘彭眞人曰世人不達大¶
　道之宗元而趨傍門之曲逕此屬多般皆¶
　爲左道乖訛天理悖亂至眞不達黄帝之¶
　文全失老君之㫖本期永壽反爾傷身僕¶
　曰只爲世人執己而修則千條萬徑無非¶
　傍門者矣仙翁垂憫直言窮取生身處豈¶
　不直露天機此正合鍾離公云生我之門¶
　死我之户大哉上賢說道下稍無人承當¶<md:KR5a0142_HFL_001-011a>¶
<pb:KR5a0142_SJB_001-020919a>
　何哉縁爲世人因業識中來却又因業識¶
　中去一陽奔走於形雖男子身中皆陰若¶
　執一己而修豈能還其元而返其本又將¶
　何而回陽换骨哉是以大修行人求先天¶
　眞鉛必從一初受氣生身之處求之方可¶
　得彼先天眞一氣以還其元而返其本也¶
　此爲男子修仙之道女人修行則以乳房¶
　爲生氣所其法充簡是以男子修仙曰鍊¶
　氣女人修仙曰鍊形坎女修鍊先積氣於¶
　乳房然後安爐立鼎行太陰鍊形之法其¶<md:KR5a0142_HFL_001-011b>¶

　道易成者良有㫖宣和中洞賓遊吴興見¶
　一妓張珍奴色華美性澹素雖落風塵每¶
　夕沐浴更衣炷香告天求脱去甚切洞賓¶
　作一士訪之珍奴見之風神秀異殊敬盡¶
　歡而去明日又至如是往往月餘終不及¶
　亂張珍奴曰荷君眷顧甚乆獨不留一宿¶
　罄枕席之歡娱豈妾猥漏不足奉君子耶¶
　士曰不然人貴心相知何必如此哉且如¶
　汝每夜告天實何所求珍曰失身於此又¶
　將何爲但自念奴入是門中妄施粉黛以¶<md:KR5a0142_HFL_001-012a>¶
<pb:KR5a0142_SJB_001-020919b>
　假爲眞歌謳艶曲以悲爲樂本是一團臭¶
　膿皮袋借爲飾以惑人每每悔嘆世之愚¶
　夫不自尊貴過我門者觀我如一枝花情¶
　牽意戀留戀不捨非但求財多致身殞妾¶
　雖假容交懽覺辦愈重惟旦夕告天早祈¶
　了脱士曰汝志如此何不學道珍奴曰陷¶
　于此地何從得師士曰吾爲汝師可乎珍¶
　即拜叩士曰再來乃可遂去珍日夜望不¶
　至深自悔恨自書曰逢師許多時不說些¶
　兒箇安得仍前相對坐懊恨韶光空自過¶<md:KR5a0142_HFL_001-012b>¶

　直到如今悶殞我筆未竟士忽來見所書¶
　讀其韻曰别無巧妙與你方見一箇子後¶
　午前定息坐夾脊雙關崑崙過恁時得氣¶
　力思量我珍大喜士乃以太陰鍊形丹法¶
　與之珍自是神氣裕然若大開悟不知密¶
　有所傳尤多珍亦不以告人臨别留歩蟾¶
　宫云坎離坤兊分子午須認取自家宗祖¶
　地雷震動山頭雨要洗濯黄芽出土捉得¶
　金精牢閉固辨甲庚要生龍虎待他問汝¶
　甚傳人但說先生姓吕珍方悟是吕先生¶<md:KR5a0142_HFL_001-013a>¶
<pb:KR5a0142_SJB_001-020919c>
　即佯狂丐于市投荒地密修眞訣愈三年¶
　尸解而去修行事不問男女若勇猛心堅¶
　成道必矣¶
　疏曰太陽流珠參同契本㫖正以喻靈汞¶
　之難伏今無名子取以喻人身之汞解此¶
　亦通太上曰萬物負陰而抱陽是皆因陰¶
　陽而成也人與萬物未嘗無陽今以人身¶
　皆爲陰者何也以其後天地生有質生質¶
　既有質則爲陰陽五行所拘而爲陰矣所¶
　以不能變化參同契云物無陰陽違天背¶<md:KR5a0142_HFL_001-013b>¶

　元彭眞人云孤陰寡陽不能自生成外藥¶
　之妙非無陰也今以爲純陽者何也以其¶
　氣得之先天地生無質生質能化有形爲¶
　無形故能變化後天之氣亦爲先天之氣¶
　而爲純陽故曰陽也或問曰陽裏陰精質¶
　不剛不可用也今又曰兼以陰中陽火以¶
　育之何也曰此大小爐鼎中之眞火也人¶
　身純陰只有一點元海眞火若得陽丹以¶
　制之則不復飛走又以陰中陽火以育之¶
　則還丹可結是知陰精不可以獨修必用¶<md:KR5a0142_HFL_001-014a>¶
<pb:KR5a0142_SJB_001-020920a>
　以兼修則呼吸涵育接大小爐鼎之火歸¶
　於身自然還丹凝結以成變化在大小爐¶
　鼎則曰陰中陽火在人身則曰陰裏陽精¶
　紫河車在仙方補益病軀非可比變化形¶
　神者¶¶¶¶



紫陽眞人悟眞篇註疏卷之一¶¶<md:KR5a0142_HFL_001-014b>¶¶¶¶¶¶¶¶¶¶












