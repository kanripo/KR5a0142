# -*- mode: mandoku-view -*-
#+TITLE: 紫陽真人悟真篇註疏
#+DATE: 2015-08-28 23:38:14
#+PROPERTY:  LASTPB <PB KR5a0142_SJB_008-020960b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: JUAN 0
¶¶¶¶¶¶
<md:KR5a0142_HFL_000-001a>¶<pb:KR5a0142_SJB_000-020910a>
悟眞篇註疏序歲一¶
悟眞篇分性命爲二宗訓人各進分内外爲¶
二藥訓人同進實爲千古丹經之祖垂世立¶
教可與周易參同契並傳不朽自葉文叔未¶
註之前道傳於師無註其義者自葉文叔既¶
註之後人晦於道無辨其錯者予所見數十¶
家註皆以獨修偏解或以旁術妄箋致使金¶
丹大道世不得聞茫然無蹊徑以入其門奥¶
而師傳亦殆絶既絶於師則從何聞焉是以¶
能聞者寡人安有能行之者乎世傳紫賢所¶<md:KR5a0142_HFL_000-001b>¶

註徒以眞人的傳而珍其文亦不知世人竊¶
翁葆光之註易爲道光之註予詳辯於篇末¶
矣無名子亦眞人的派昔於乾道癸已見文¶
叔所註舛謬恐後迷晦大道乃爲解義敷明¶
詳演讚一粒之神分三乘之理盡泄天機以¶
明師㫖昔予在端陽有以世傳紫賢所解悟¶
眞篇數條示余見其箋註與諸家異又證以¶
父師所授者皆不合深竊疑之讀之再三稍¶
知其妙及獲全文反復尋繹忘食廢寢一字¶
一句深究綿思與先兄衆甫縣丞或誥或答¶<md:KR5a0142_HFL_000-002a>¶
<pb:KR5a0142_SJB_000-020910b>
或難或攷讀之數年乃知與參同契大丹㫖¶
合蓋予於參同契夙蒙玄教以縁未合無他¶
用工惟於悟眞篇自此雖知㫖而悟眞又有¶
内外之分一時之玄又未能洞明況乎諸仙¶
盡祕諸書不述欲參師而無師可訣欲考文¶
而無文可考以是介心念念不忘天誘其衷¶
於至順辛未夏遇師得訣歸以語兄喜而不¶
寐厥後及見無名子註若合符契乃知天仙¶
可學元神不死鍾吕諸仙皆同斯道片餉工¶
夫立躋聖域宜乎上天所祕誓不傳人嗚呼¶<md:KR5a0142_HFL_000-002b>¶

余自延祐癸亥紹興路儒學教授年五十有¶
二矣患難相仍致命遂志棄捐名利專以了¶
性了命爲事好之之篤參之之勤不負道心¶
遇師授道使余涉順境不過塵累百金官增¶
數級而止汨汨一生何益於己今知之不鍊¶
自取愚癡一失人身千劫難遇又況於聞道¶
乎當時聞道以後立願普度中夜以思不敢¶
妄泄天機則將何以示人循逕縱入不避天¶
譴故違師誓述於文字形於語言世人乆迷¶
焉能確信因裒集歷代祖師所破旁門使人¶<md:KR5a0142_HFL_000-003a>¶
<pb:KR5a0142_SJB_000-020910c>
知其爲此必無成天仙之效庶可以返思從¶
何入道故標之曰學仙破惑惑既破矣又將¶
何以示人入道閫奥因選諸經仙道典同一¶
揆者凡十篇以師傳祕㫖推明仙意述爲註¶
解明仙道之正故標之者曰學仙正宗具載¶
别集豈期先兄奄棄不偕修鍊愈增警省年¶
日衰邁恪志速修因以無名子註文間有未¶
暢法象未能申具乃述各章疏義以明其求¶
盡之機金丹法象以顯其互用之理又以悟¶
眞篇所述内外殊訣故詩詞句異既曰安爐¶<md:KR5a0142_HFL_000-003b>¶

立鼎又曰謾守藥爐不用柴炭既曰一時成¶
又曰一日成十月熟或以一物立諭而所用¶
之訣不同或以衆石取譬而所指之物則一¶
如此之類句異甚多故讀者易迷或證於彼¶
則失於此或證於此而失於彼致使人易見¶
曲合旁門知之既偏迷之愈固將錯自修以¶
錯教人迷迷不已深可歎也今以詩詞各分¶
類聚標題于左但讀正文已見大意何況註¶
疏詳明昭然易見得斯書者與仙有縁聞斯¶
道者與仙有縁聞斯道者速修無疑方將投¶<md:KR5a0142_HFL_000-004a>¶
<pb:KR5a0142_SJB_000-020911a>
僻以道路抱一而空心全夫三乘之眞修庶¶
不虚度一生得傳諸仙之後勉力精進何敢¶
自怠若夫最上一乘必須自悟又不在文字¶
語言之傳今以口耳之學墮於外道之空混¶
爲仙道之玄二宗皆非二藥偏用溺於迷流¶
者多所願學仙之士必務於同進融於各進¶
其登天之品異可以申酬師眞父兄恩德之¶
萬一云至元元年集慶空玄子戴起宗同甫¶
謹序¶
悟眞篇註序¶<md:KR5a0142_HFL_000-004b>¶

西山許眞君上昇之日曰吾上昇後一千二¶
百四十載五陵之内有八百人得仙豫章江¶
中生出大洲横過江口是其時也距今淳熙¶
甲子凡一千二百二十六載大洲横江若合¶
符契噫天生旌陽主仙事於晋室今垂讖如¶
此吾知夫五陵之内坐進此道者非悟眞的¶
子即悟眞的孫蓋天將扇眞風於宇宙契仙¶
讖於豫章堂堂我宋挺生悟眞出掌仙籍密¶
贊皇家不然安得獲加紫玄之號於九宵耶¶
悟眞仙翁聞道於青城之上餌丹於荆湖之¶<md:KR5a0142_HFL_000-005a>¶
<pb:KR5a0142_SJB_000-020911b>
間一傳而廣益子出焉再傳而無名子出焉¶
是眞神仙之子鐘陵孕秀於五陵之内兆洪¶
都之仙讖也奈何悟眞一書穿鑿者衆其不¶
可迴狂瀾於既倒障百川而東之乎無名與¶
授毫而箋之字字渾金句句璞玉有功於斯¶
道隆矣一日出以示余余爲序其大槩云爾¶
武陵紫陽翁陳達靈序¶
　(空玄子曰餌丹於荆湖之間按白玉蟾四/山法語云張平叔得馬都運而後事遂道)¶
　(光得張環衛而後丹成今云餌丹於荆湖/是依馬處厚鍊而修鍊也眞人成道之後)¶
(　又是馬處厚於河東臨行以悟眞篇劄處/厚流傳詳述於陸彦孚記中一傳而廣益)¶<md:KR5a0142_HFL_000-005b>¶

(　子出焉劉永年自號順理廣益子於紹興/　壬申年刊行參同契分章通眞義其自序)¶
(　云參同契喻陳金丹機要備矣不能推窮/　此經者止以隨傍風采殢於金石堅執凡)¶
(　火可以成丹愈謬正經永年紹興戊午嘗/　遇至人親授口訣仍訓永年但看參同契)¶
(　與我訣俱同永年謹依師㫖觀閲道理昭/　然以此無惑因廣求衆本何止千數慤誠)¶
(　校正印行鬻之使好事者得達眞趣豈小/　果哉起宗及見其所刊之本蓋是時閣本)¶
(　未出其文義猶有訛舛余讀參同契當以/　鮑仲琦所校祕閣本爲眞然鮑氏所校尚)¶
(　有小差蓋取通眞義則當依彭眞一所/　解之正文起宗爲標註較勘於本文矣)¶
紫陽陳仙翁武夷人有語録傳世爲六十四¶
說分言性命二宗内外二藥又云不讀古文¶
龍虎上經不知兩弦金水之妙不讀參同契¶<md:KR5a0142_HFL_000-006a>¶
<pb:KR5a0142_SJB_000-020911c>
不知日月一斤之精不讀悟眞篇不知二章¶
金碧之神斯道也妙中之妙玄中之玄必也¶
採龍虎未分之氣吸龜蛇初孕之精三百爻¶
中或文或武六十卦内曰屯曰蒙結丹於片¶
餉之間成道於九年之上又云道在内來安¶
爐立鼎却在外道在外來眞鉛眞汞却在内¶
内一斤外一斤紫金化紫粉紫粉化金丹此¶
先天内藥外藥之辨如斯二者之同出又斯¶
二者之異名内外之道至矣盡矣不可以有¶
加矣所以道外藥還如内藥内通外亦須通¶<md:KR5a0142_HFL_000-006b>¶

以此觀之紫陽之道與悟眞同先子嘗謂余¶
曰天台仙翁道成受命於上帝爲紫玄眞人¶
默相皇都時嘗顯没與世比肩人莫之識少¶
偕我祖肄業辟雍惟翁不第夙挺靈根因翫¶
佛書忽至擊竹有感頓悟無生直超眞空清¶
淨性海晩年遇青城文人於成都盡得金丹¶
妙㫖洞曉陰陽顛倒互用之機天地返覆生¶
成之理故能修眞復命鍊形升於無形抱一¶
虚心性命咸臻於空寂是以形神俱妙與道¶
合眞變化無窮普現法界即兹妙用廣度羣¶<md:KR5a0142_HFL_000-007a>¶
<pb:KR5a0142_SJB_000-020912a>
迷向在元豐間與劉奉眞之徒廣宣佛法亦¶
以無生留偈入寂奉眞之徒已焚其蜕獲舍¶
利千百其大如芡後七年奉眞之徒到王屋¶
山復會仙翁如故此又示其形神俱妙性命¶
兩全之玄也仙翁藴性仁慈慷慨豁達窮理¶
盡性以至於命三宗一致妙用無殊不欲獨¶
善諸身乃作悟眞篇提誨後學先以神仙命¶
道誘其修鍊以金丹之術首詠是篇終以眞¶
如空性遣其幻妄故以禪宗歌詠畢其卷末¶
所謂金丹之要者以二八眞陰眞陽之物立¶<md:KR5a0142_HFL_000-007b>¶

於爐鼎誘先天之一氣歸斯爐鼎之中變成¶
一粒大如黍米號曰太一眞氣是以首列七¶
言四韻一十六首表其眞陰眞陽之數也次¶
詠五言四韻一首以表太乙之奇即金丹一¶
粒也既得一粒餌歸丹田然後運火依約六¶
十四卦而行之故續以絶句六十四首以按¶
周易六十四卦也夫火之功有十月并沐浴¶
共十有二月故又續西江月一十二首以應¶
周天之歲律也十月功備胎圓而形化爲純¶
陽之氣故總吟成律詩八十一首象其純陽¶<md:KR5a0142_HFL_000-008a>¶
<pb:KR5a0142_SJB_000-020912b>
九九之數也形化氣矣然後抱元九載鍊氣¶
成神以神合道故得形神俱妙升入無形與¶
道合眞而不測是以神性形命俱歸於究竟¶
空寂之本源也故以禪宗性道歌頌詩詞三¶
十六首畢其卷末已上皆取象金丹大㫖次¶
序如此乃若藥物火候口訣纖微悉寓意在¶
歌詠之中覽者自可尋文悟解也顧後傳之¶
寖廣文理次序亦頗不同多有舛謬惟龍圖¶
陸公之孫思誠所藏家本爲眞此乃仙翁親¶
授之本也思誠亦自序其所得之詳於卷末¶<md:KR5a0142_HFL_000-008b>¶

矣余因遊洞庭得斯眞本改而正之始悟仙¶
翁所作之意次序篇章莫不取金丹之法象¶
也其文雖約而妙理該著寓意雖微而比類¶
親切誠爲學者之眞歸羣經之要覽也今之¶
學者多取傍門非類而證之或以天庭至寶¶
玉壺圭丹混元胎之類妄亂穿鑿終莫際其¶
深根固蒂之要又有葉文叔者以太極大衍¶
之數釋而辨之復撰爲圖附於卷末謂之悟¶
眞篇外傳此乃簾瞻幕影定馬爲乾非惟紊¶
亂眞經致使學者爲之惑誤仙翁有言曰靡¶<md:KR5a0142_HFL_000-009a>¶
<pb:KR5a0142_SJB_000-020912c>
肯自思己錯却將錯路教人誤他永世在迷¶
津似恁欺心安忍其文叔之謂乎殊不知金¶
丹一粒即太極之一氣聖人假借二八之物¶
擒此一氣於一時中變成一粒殊不出一時¶
辰中餌之立超聖地故仙翁曰一時辰内管¶
丹成又曰一粒靈丹吞入腹方知我命不由¶
天豈虚語哉文叔不達斯理反以一時爲非¶
止一時若以非止用一時而言之是非三年¶
必九載矣豈爲至簡至易而仙翁何故有都¶
來片餉工夫永保無窮逸樂之語耶又以一¶<md:KR5a0142_HFL_000-009b>¶

粒爲一日以爲有一日之丹妄引眞一子日¶
食一粒之語爲證尤不曉眞一子之意也若¶
以日食一粒與一曰有一曰之丹而推之三¶
年九載必三千有餘粒矣豈仙翁獨以一粒¶
之語而誑人乎舉此兩端足知文叔不得金¶
丹之術明矣是以妄亂箋註訛謬非一抑不¶
知太極大衍之數其實運火之託象似是而¶
非也若以託象求金丹之至道是描龍致雨¶
畫餅充飢不亦難乎余固不才幸踵仙翁之¶
顔鑄既承眞蔭寅夕不忘安忍緘默坐視紅¶<md:KR5a0142_HFL_000-010a>¶
<pb:KR5a0142_SJB_000-020913a>
紫亂朱而不能廣仙翁之意辭而關之以級¶
將來而祛未悟者耶是以不懼天譴直泄天¶
機課解眞文謹依仙翁之祕㫖曰夫鍊金丹¶
大藥先明天地未判之前混沌無名之始氣¶
立爲丹基次辨眞陰眞陽同類無情之物各¶
重八兩立爲爐鼎假此爐鼎之眞氣施設法¶
象運動周星誘此先天之始氣不越半箇時¶
辰結成一粒附在鼎中大如黍米此名金丹¶
也取此金丹一粒吞歸五内擒伏一身之精¶
氣猶猫捕鼠如鸇搦鳥不能飛走矣然後運¶<md:KR5a0142_HFL_000-010b>¶

以陰陽之眞氣謂之陰符陽火養育精氣化¶
成金液之質忽尾閭有物直衝夾脊雙關歷¶
歷有聲逆上泥丸觸上腭顆顆降入口中狀¶
如雀卵馨香甘味美此名金液還丹也徐徐¶
嚥下丹田結成聖胎十月胎圓火足即脱胎¶
沐浴化爲純陽之軀而無飢渴寒暑之患刀¶
兵虎兕之不能傷而爲陸地神仙方始投於¶
靜僻之地兀兀面壁九年以空其心謂之抱¶
一九年行滿形神自然俱妙性命雙圓與道¶
合眞變化不測矣此名九轉金液大還丹也¶<md:KR5a0142_HFL_000-011a>¶
<pb:KR5a0142_SJB_000-020913b>
丹雖分三道實一揆必自小而中自中而大¶
此修丹入道之次序也余故分爲三卷上卷¶
以鍊金丹爲强兵戰勝之術中卷以運火金¶
液丹爲富國安民之法下卷以九轉大還丹¶
爲神仙抱一之道謂之三乘大法以應陰符¶
經之正義此乃無上無極上品天仙之甲科¶
至眞之妙道也五師宗祖口口相傳惟此一¶
法耳其要至簡至易不逾片言聖人恐泄天¶
機故以乾坤爐鼎龍虎鉛汞之類以至不可¶
勝舉之異名無過比喻金丹法象而已余今¶<md:KR5a0142_HFL_000-011b>¶

攢集異各一一指其至當罔敢遺漏纖微又¶
恐學者未明作用之妙是以覼縷再三復撰¶
悟眞直指詳說三乘祕要論三乘祕要詩附¶
於卷末罄竭精微可謂大泄天地之眞機全¶
露仙翁之祕㫖矣願貽同志俾易研精灼然¶
直際悟眞之眞永爲正眼法印而不惑於邪¶
宗曲派之說也時皇宋乾道癸巳中秋象川¶
無名子翁葆光謹序¶
　(空玄子曰無名子分爲上中下三卷謂之/三乘大法以應陰符經之正義蓋本乎金)¶
　(華眞人解陰符經㫖金華解曰强兵戰勝/之術者是金液鍊形之術也乃積陽魂而)¶<md:KR5a0142_HFL_000-012a>¶
<pb:KR5a0142_SJB_000-020913c>
(　消陰魄以陽兵戰陰賊也以五行相尅八/　卦相盪歸根復命赫然成丹還丹百數俱)¶
(　要在神水華池故人生於天地之間不知/　天地之理被陰邪所盜光景易遷精神耗)¶
(　散所以衰謝聖人乃設其法象誘眞陽之/　氣結成神丹延駐其形神合其道如國被)¶
(　寇侵擾須以强兵制禦惜其珍寶資其國/　用復令豐盈之後乃行神仙抱一之道讃)¶
(　曰華池神水玉汞金鉛乾坤資用日月烹/　煎屯蒙發火進退精研抽添沐浴九轉一)¶
(　年坎離貫首功行三十持之勿怠化形而/　仙富國安民之法者是鍊氣之法也老子)¶
(　内經曰一身之設一國之象也聖人以身/　爲國以心爲君以精氣爲民民安國泰民)¶
(　散國虚人若惜精愛氣所以長生也以國/　君之愛民如赤子常設法以養之令民安)¶
(　國豐謂之富國安民之法也人之形益禀/　父母精血是元氣所化也中黄眞人曰骨)¶
(　肉以精血爲根靈識以元氣爲本神之與/　氣性命之本也神爲氣子氣爲神母謂之)¶<md:KR5a0142_HFL_000-012b>¶

(　形中子母也常令子母不相離氣乃湛然/　住於丹臺之内自然成變化也讃曰天門)¶
(　常開地户須閉永存綿綿勿令暫廢吸至/　于根呼徹于蔕子謂之神母謂之氣如雞)¶
(　袍卵似魚在水結就聖胎自然蟬蜕神仙/　抱一之道皆是鍊神之道也本無自然之)¶
(　道遇道之人常能抱一守中乃得神氣不/　散逍遥自在爲眞人矣讃曰道爲性本性)¶
(　是心源心性同體應化無邊百姓日用亦/　曰自然若能了悟忘象忘言虚心實腹抱)¶
(　一而還功成九轉乃得成仙又曰行鍊神/　之道當爲神仙爲形沉而神超乃得逍遥)¶
(　行鍊氣之法當爲胎仙爲鍊形之人神氣/　交感氤氲相符結胎育嬰如蟬蜕也行鍊)¶
(　形之術乃返老爲少留形住世之術也謹/　備迷其文以見無名子祖述分爲三卷之)¶
(　本㫖别本無/　名子字淵明)¶
悟眞篇序¶<md:KR5a0142_HFL_000-013a>¶
<pb:KR5a0142_SJB_000-020914a>
嗟夫人身難得光陰易遷罔測短脩安逃業¶
報不自及早省悟惟只甘分待終若臨期一¶
念有差立墮三塗惡趣則動經塵劫無有出¶
期當此之時雖悔何及故老釋以性命學開¶
方便門教人修種以逃生死釋氏以空寂爲¶
宗若頓悟圓通則直超彼岸如有習漏未盡¶
則尚徇於有生老氏以鍊養爲眞若得其樞¶
要則立躋聖位如其未明本性則猶殢於幻¶
形其次周易有窮理盡性至命之辭魯語有¶
毋意必固我之說此又仲尼極臻乎性命之¶<md:KR5a0142_HFL_000-013b>¶

奥也然其言之常略而不至於詳者何也蓋¶
欲序正人倫施仁義禮樂有爲之教故於無¶
爲之道未嘗顯言但以命術寓諸易象以性¶
法混諸微言故耳至於莊子推窮物累逍遥¶
之性孟子善養浩然之氣皆切幾之矣迨夫¶
漢魏伯陽引易道陰陽交媚之體作參同契¶
以明大丹之作用唐忠國師於語録首叙老¶
莊言以顯至道之本末如此豈非教雖分三¶
道乃歸一奈何後世黄緇之流各自專門互¶
相非是致使三家宗要迷没邪歧不能混一¶<md:KR5a0142_HFL_000-014a>¶
<pb:KR5a0142_SJB_000-020914b>
而同歸矣且今人以道門尚於修命而不知¶
修命之法理出兩端有易遇而難成者有難¶
遇而易成者如鍊五芽之氣服七耀之光注¶
想按摩納清吐濁念經持呪噀水叱符叩齒¶
集神休妻絶粒存神閉息運眉間之思補腦¶
還精習房中之術以致服鍊金石草木之類¶
皆易遇難成者已上諸法於修身之道率皆¶
滅裂故施功雖多而求效莫驗若勤心苦志¶
日夕修持上可辟病免其非横一旦不行則¶
前功漸棄此乃遷延歲月必難成功欲望一¶<md:KR5a0142_HFL_000-014b>¶

得永得還嬰返老變化飛昇不亦難乎深可¶
痛傷蓋近世修行之徒妄有執著不悟妙法¶
之眞却怨神仙謾語殊不知成道者皆因鍊¶
金丹而得恐泄天機遂託數事爲名其中間¶
惟閉息一法如能忘機息慮即與二乘坐禪¶
相同若勤而行之可以入定岀神奈何精神¶
屬陰宅舍難固不免常用遷徙之法既未得¶
金汞還返之道又豈能回陽换骨白日而昇¶
天哉夫鍊金液還丹者則難遇易成須要洞¶
曉陰陽深達造化方能追二氣於黄道會三¶<md:KR5a0142_HFL_000-015a>¶
<pb:KR5a0142_SJB_000-020914c>
性於元宫攢簇五行和合四象龍吟虎嘯夫¶
唱婦隨玉鼎湯煎金爐火熾始得玄珠成象¶
太乙歸眞都來片餉工夫永保無窮逸樂至¶
若防危慮險慎於運用抽添養正持盈要在¶
守雌抱一自然返陽生之氣剥陰殺之形節¶
氣既周脱胎神化名題仙籍位號眞人此乃¶
大丈夫功成名遂之時也今之學者有取鉛¶
汞爲二氣指藏府爲五行分心腎爲坎離以¶
肝肺爲龍虎用神氣爲子母執津液爲鉛汞¶
不識浮沉寧分主客何異認他財爲己物呼¶<md:KR5a0142_HFL_000-015b>¶

别姓爲親兒又豈知金木相尅之幽微陰陽¶
互用之奥妙是皆日月失道鉛汞異爐欲結¶
還丹不亦難乎僕幼親善道涉躐三教經書¶
以至刑法書筭醫卜戰陣天文地理吉凶死¶
生之術靡不留心詳究惟金丹一法閲盡群¶
經及諸家歌詩論契皆云日魂月魄庚虎甲¶
龍水銀丹砂白金黑錫坎男離女能成金液¶
還丹終不言眞鉛眞汞是何物也又不說火¶
候法度温養指歸加以後世迷徒恣其臆說¶
將先聖典教妄行箋註乖訛萬狀不惟紊亂¶<md:KR5a0142_HFL_000-016a>¶
<pb:KR5a0142_SJB_000-020915a>
仙經抑亦惑誤後學僕以至人未遇口訣難¶
逢遂至寢食不安精神顦顇雖詢求徧于海¶
嶽請益盡於賢愚皆莫能通曉眞宗開照心¶
腑後至熙寧己酉歲因隨龍圖陸公入成都¶
以夙志不回初誠愈恪遂感眞人授金丹藥¶
物火候之訣其言甚簡其要不繁可謂指流¶
知源語一悟百霧開日瑩塵盡鑑明校之仙¶
經若合符契因謂世之學仙者十有八九而¶
達其眞要者未聞一二僕既遇眞詮安敢隱¶
默罄所得成律詩九九八十一首號曰悟眞¶<md:KR5a0142_HFL_000-016b>¶

篇内七言四韻一十六首以表二八之數絶¶
句六十四首按周易諸卦五言一首以象太¶
一之奇續添西江月一十二首以周歲律其¶
如鼎器尊卑藥物斤兩火候進退主客後先¶
存亡有無吉凶悔吝悉備其中矣及乎篇集¶
既成之後又覺其中惟談養命固形之術而¶
於本源眞覺之性有所未究遂翫佛書及傳¶
燈録至於祖師有擊竹而悟者乃形於歌頌¶
詩曲雜言三十二首今附之卷末庶幾達本¶
明性之道盡於此矣所期同志覽之則見末¶<md:KR5a0142_HFL_000-017a>¶
<pb:KR5a0142_SJB_000-020915b>
而悟本捨妄以從眞時皇宋熙寧乙卯歲旦¶
天台張伯端平叔序¶¶¶¶¶¶¶¶¶<md:KR5a0142_HFL_000-017b>¶









　¶

