# -*- mode: mandoku-view; -*-
#+DATE: 2015-08-28 23:38:10.124995
#+TITLE: 紫陽真人悟真篇註疏
#+PROPERTY: DZID  DZ0141
#+PROPERTY: SOURCE  正統道藏，三家本，1988，2—910 八卷 洞真部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0142_SJB_002-020920a>
#+PROPERTY: JUAN 2
#+PROPERTY: ID KR5a0142
<pb:KR5a0142_HFL_002-001a>¶
紫陽眞人悟眞篇註䟽卷之二歲二¶
　　　　象川無名子翁葆光註¶
　　　　武夷陳達靈傳¶
　　　　集慶空玄子戴起宗疏¶
不識眞鉛正祖宗萬般作用枉施功休妻謾¶
遣陰陽隔絶粒徒教腸胃空草木金銀皆滓¶
質雲霞日月屬朦朧更饒吐納并存想總與¶
金丹事不同¶
　註曰眞鉛之要以二八之氣爲宗此外皆¶
　非至道枉施功耳夷門破迷歌曰孤寡不¶
<pb:KR5a0142_HFL_002-001b>¶
　是道陰陽失宗㫖王眞人曰學人剛要辭¶
　妻妾不念無爲無不爲高象先曰或陽兮¶
　孤妻或陰兮獨宿此皆言孤陰寡陽獨修¶
　一物之意或者不知又執此說以行房中¶
　御女之術毁謗仙道咎將誰歸殊不知喻¶
　陽夫陰妻之義非人間夫妻也破迷歌曰¶
　休糧不是道死後作餓鬼以上諸物皆後¶
　天地生查滓之類易遇難成烏可與金丹¶
　大藥同旦而語哉¶
　疏曰休糧絶粒吐納存想等法皆傍門俗¶
<pb:KR5a0142_HFL_002-002a>¶
　士因不休妻之句誤以採陰之術爲金丹¶
　者多矣胡不全究太白眞人破迷歌乎行¶
　氣不是道津液非神水存想不是道畫餅¶
　豈爲餌採陰不是道精竭命隨逝斷鹽不¶
　是道飲食無滋味辟穀不是道饑餒傷脾¶
　胃休妻不是道陰陽失宗位如何却是道¶
　太一舍眞氣氣交而不交升降效天地二¶
　物相配合起自於元始姹女與嬰兒匹配¶
　成既濟本是眞陰陽夫妻同一義所以不¶
　須休孤陽豈成事出世爲金仙金丹非容¶
<pb:KR5a0142_HFL_002-002b>¶
　易志士不說眞大洞隱深義五行不順行¶
　虎向水中生五行顛倒術龍從火裏出斯¶
　言眞妙言便是太一力仙翁律詩所以蓋¶
　本此也夷門破迷歌太一含眞氣龍自火¶
　中生虎自水中起陰陽知顛倒本自於元¶
　始五行不順行還同於天地及休妻之義¶
　皆不及太一歌明白世人既不知五行顛¶
　倒又安能知眞陰陽之不須休乎學仙之¶
　士於仙書名目不能盡知又安能詳玩全¶
　文混融一於理乎是以金丹大道世遠書¶
<pb:KR5a0142_HFL_002-003a>¶
　亡性昏道晦詎因休妻謾遣陰陽隔之說¶
　訛爲世間夫妻流入淫術惜哉丹成氣滿¶
　自然絶粒非如服黑豆胡麻子等藥以度¶
　凶年或者餌藥辟穀以術流世安能成純¶
　陽之仙間有專餌草木縱得長生亦非純¶
　陽之質(右警勸世人明大道破/傍門此係空玄子分類)¶
學仙須是學天仙惟有金丹最的端二物會¶
時情性合五行全處龍虎蟠本因戊己爲媒¶
聘遂使夫妻鎮合歡只候功成朝帝闕九霞¶
光裏駕翔鸞¶
<pb:KR5a0142_HFL_002-003b>¶
　註曰仙有數等陰神至靈而無形者鬼仙¶
　也處世無諸疾惱而永壽者人仙也飛空¶
　走霧飢渴不撓寒暑無侵遨遊海島長生¶
　不死者地仙也形神俱妙與道合眞歩日¶
　月無影入金石無礙水火不焚溺變化無¶
　窮或老或少隱顯莫測若存若亡消則成¶
　氣息則成形蓍龜莫能測鬼神莫能知者¶
　天仙也陰眞君曰若能絶欲兼修胎息移¶
　神入殻入定投尸託陰生化而不壞者可¶
　爲下品仙也若授六甲符籙正一盟威上¶
<pb:KR5a0142_HFL_002-004a>¶
　清大洞經籙等法及劍術尸解等術得道¶
　者立爲南宫列仙隱諸洞府爲中品仙也¶
　若是修金丹大藥得道者全身冲天爲無¶
　極上品之天仙也故仙翁勉修眞之士須¶
　立志慷慨特達不羣無爲彼中下之仙直¶
　爲無上九品極上天仙可也夫五金八石¶
　朱砂水銀黑鉛白錫黄丹雄黄雌黄砒霜¶
　粉霜曾青膽礬秋石草木灰霜水查滓煮¶
　伏之類以至自己津精氣血液等此皆後¶
　天是天地未分之前混元眞一之氣謂之¶
<pb:KR5a0142_HFL_002-004b>¶
　無中生有聖人以法追攝於一箇時辰内¶
　結成一粒大如黍米號曰金丹又曰眞鉛¶
　又曰陽丹又曰眞一精又曰眞一水又曰¶
　眞水又曰水虎又曰太一含眞氣人得一¶
　粒餌之立躋聖地此乃天上之甲科天仙¶
　之大道也舉世無知者眞一之氣生於天¶
　地之先混於虚無之中恍惚杳冥視之不¶
　見聽之不聞搏之不得如之何凝結而成¶
　黍米哉聖人以實而形虚以有而形無實¶
　而有者眞陰眞陽也同類無情之物也虚¶
<pb:KR5a0142_HFL_002-005a>¶
　而無者二八初弦之氣也有氣而無質者¶
　也兩者相形一物生焉所謂一物者眞一¶
　之氣凝而爲一黍之珠者也經曰元始懸¶
　一寶珠大如黍米在空玄之中此其證也¶
　聖人恐泄天地之機以眞陰眞陽取喻青¶
　龍白虎也以兩弦之氣取喻眞鉛眞汞也¶
　今仙翁於詩曲中復以青龍之一物名曰¶
　赤龍曰震龍曰天魂乾象乾爐玉鼎玉液¶
　扶桑海龍上弦東陽長男赤汞朱砂朱砂¶
　鼎離日赤鳳已上無過比類青龍之一名¶
<pb:KR5a0142_HFL_002-005b>¶
　也又以白虎之一物名曰黑虎曰兊虎曰¶
　地魄坤位坤鼎金鼎金爐華嶽巖虎下弦¶
　西川少女黑鉛偃月爐坎月黑龜已上無¶
　過比類白虎一名也又以龍之弦氣名曰¶
　眞汞曰姹女曰木液青娥砂裏汞朱裏汞¶
　曰精曰情曰黄芽流珠青衣女子金烏離¶
　女牝龍眞火二八姹女玉液玉芝之類其¶
　實一也又以虎弦氣名曰眞鉛曰金公曰¶
　金精水中金水中銀曰性曰白雪素練郎¶
　君玉兔坎男眞水九三郎君刀圭之類其¶
<pb:KR5a0142_HFL_002-006a>¶
　實一也此言二物會時情性合者二物即¶
　龍虎也青龍在東東方屬木木能生火龍¶
　之弦氣爲火曰情屬南方謂之朱雀也白¶
　虎在西西方屬金金能生水虎之弦氣爲¶
　水曰性屬北方謂之玄武也夫龍木虎金¶
　情水性火謂之四象四象會合於中宫而¶
　成丹者土也此眞五行也龍虎二物相交¶
　則情性合矣龍虎合而成丹則五行全矣¶
　故曰二物會時情性合五行全處虎龍蟠¶
　也木龍在東金虎在西二物間隔孰能使¶
<pb:KR5a0142_HFL_002-006b>¶
　之配合而爲夫妻耶配合在黄婆而已左¶
　手擒龍右手捉虎使之合併也戊己屬土¶
　故謂之黄婆金木間隔黄婆能使之合併¶
　黄婆能使之配合豈知非媒聘使之歡合¶
　而爲夫妻乎兩者異眞一之氣藏兩者同¶
　眞一之氣變眞一之氣變眞人自出現此¶
　外藥之法象餌金丹後復有十月之功鍊¶
　形成氣又有九載抱一化氣成神方能形¶
　神俱妙與道合眞膺籙授圖上賓于天丹¶
　熟人間道成天上九霞光裏兩腋風生駕¶
<pb:KR5a0142_HFL_002-007a>¶
　鳳驂鸞翱翔碧落自非夙植靈根廣積陰¶
　騭其孰能與於此哉陸子野曰天仙非金¶
　丹不能成其道金丹是何物曰分明元是¶
　我家物寄在坤宫坤是人所言二物者何¶
　物也我與彼也彼我會則情性和而五行¶
　備龍虎情性而已且道造會如何會所謂¶
　有用用中無用無功功裏施功竹密不妨¶
　流水過山高豈礙白雲飛戊己乃中也中¶
　者得其正位戊己者意土也彼我之意相¶
　會則夫妻之情懽悦而得矣所以戊己爲¶
<pb:KR5a0142_HFL_002-007b>¶
　生物之鄉生物係乎意也眞土無位眞意¶
　無形神哉神哉¶
　疏曰傳道集云仙非一也純陰而無陽者¶
　鬼也純陽而無陰者仙也陰陽相雜者人¶
　也惟人者可以鬼可以仙仙有五等鬼仙¶
　者陰中超脱神像不明鬼關無姓三山無¶
　名雖不輪迴又難返蓬瀛終無所歸止於¶
　投胎奪舍蓋以神識内守一心不散意中¶
　以出陰神乃清靈之鬼非純陽之仙以其¶
　一志陰靈不散故曰鬼仙崇釋之徒用功¶
<pb:KR5a0142_HFL_002-008a>¶
　至此乃曰得道誠可笑也人仙者不能全¶
　於大道止於一法一術功能安樂延年地¶
　仙者法天地升降之理取日月生成之數¶
　身中用年月日中用時刻識龍虎配坎離¶
　五行顛倒氣傳子母液行夫婦三田返覆¶
　燒成丹藥永鎮下田鍊形住世長生不死¶
　以作陸地神仙神仙者以地仙厭居塵世¶
　用功不已鍊形成象五氣朝元三陽聚頂¶
　功滿忘形胎仙自化陰盡陽純身外有身¶
　脱質升仙超凡入聖謝絶塵世以返三山¶
<pb:KR5a0142_HFL_002-008b>¶
　天仙者厭居三島而傳道人間道上有功¶
　人間有行功行滿足受天書以返洞天升¶
　於八十一陽天又升於三清靈元自然之¶
　界有中生有者以有形之物變化而成也¶
　其始有形矣安能化有形爲無形無中生¶
　有無質而質質生而爲丹取而服之則能¶
　化有形爲無形化後天氣爲先天氣形神¶
　俱妙蓋無質者眞一之氣也寓於眞龍眞¶
　虎之中純一無偽人能知其機而盜之則¶
　可以誘眞一之氣使之凝結生質服之一¶
<pb:KR5a0142_HFL_002-009a>¶
　粒立躋聖域者此也非無爲無作枯坐獨¶
　修凡火凡藥而能成者也本一物也分爲¶
　二物二物之中各含陰陽而成四象四象¶
　合爲一而土在其中爲眞五行五行合爲¶
　一返其本源此金丹也二物未合則各藏¶
　眞一之氣寓於物二物既同則交眞一之¶
　氣始爲丹傅啇岩口授經二物者若堅心¶
　靜定工夫到日則目現心悟靈光如月鮮¶
　瑩潔白即虚室生白也再持守下工夫須¶
　見日輪紅光涌出則白光滅矣此二物得¶
<pb:KR5a0142_HFL_002-009b>¶
　了即丹基欲結¶
此法眞中妙更眞都縁我獨異於人自知顛¶
倒由離坎誰識浮沉定主賓金鼎欲留朱裏¶
汞玉池先下水中銀神功運火非終旦現出¶
深潭日一輪¶
　註曰此道至聖至神至貴至尊至簡至易¶
　玄中之玄妙中之妙舉世罕聞仙翁出乎¶
　其類拔乎其萃獨得深㫖故沖熙翁曰金¶
　丹大道舉世道人無所許可惟平叔一人¶
　而已泰山也河海也丘垤行潦何敢冀焉¶
<pb:KR5a0142_HFL_002-010a>¶
　離爲陽而居南所反爲女者外陽而内¶
　陰也謂之眞汞坎　爲陰而居北所以反¶
　爲男者外陰而内陽也謂之眞鉛故仙翁¶
　曰日居離位反爲女坎配蟾宫却是男不¶
　會箇中顛倒意休將管見事高談此言坎¶
　之男離之女猶父之精母之血也日之烏¶
　月之兔也砂之汞鉛之銀也天之玄地之¶
　黄也此數者皆指示龍虎初弦二氣也主¶
　賓者陽尊高居左曰主陰位低下居右曰¶
　賓夫離爲火火炎上火乃木之性俱浮屬¶
<pb:KR5a0142_HFL_002-010b>¶
　陽故爲主也坎爲水水潤下水爲金之性¶
　俱沉屬陰故爲賓也此常道也今也離反¶
　爲女坎反爲男是主反爲賓也賓反爲主¶
　豈非顛倒乎故曰自知顛倒由離坎誰識¶
　浮沉定主賓定主賓者蓋道中取二弦之¶
　氣顛倒之主賓不取常道主賓故曰定主¶
　賓也人人自有長生藥自是愚癡枉把抛¶
　甘露降時天地合黄芽生處坎離交井蛙¶
　應謂無龍窟籬鷃争知有鳳巢金鼎者金¶
　爲陰物鼎中有火之氣是陰中有陽之象¶
<pb:KR5a0142_HFL_002-011a>¶
　白虎是也玉池者玉爲陽物池中有水之¶
　氣是陽中有陰之象青龍是也砂中汞者¶
　龍之弦氣也水中銀者虎之弦氣也修丹¶
　之士若欲以虎留戀龍之氣必先驅龍就¶
　虎然後二物氤氲兩情交合施功煆鍊自¶
　然凝結眞一之精也火即二弦之氣也旦¶
　者一晝之首子爲六陽之元故曰旦也聖¶
　人運動丹火有神妙之功不半時中立得¶
　眞一之精一粒如黍現於北海之中赫然¶
　光透簾幃若深潭現出一輪之紅日也非¶
<pb:KR5a0142_HFL_002-011b>¶
　終旦者明一時辰中金丹之成也此藥之¶
　法象也¶
　疏曰坎男離女日烏月兔天玄地黄金陰¶
　之鼎有火焉玉陽之池有水焉主反爲賓¶
　賓反爲主皆是陰中取陽陽中取陰也顛¶
　倒五行逆修以至於太極太極者先天未¶
　判之氣也金丹之結陽也火非世間之凡¶
　火也二弦之氣皆火也二弦者其初也有¶
　氣而無質其源也至清而無濁在年爲二¶
　八月陰陽之平在月爲上下弦金水之半¶
<pb:KR5a0142_HFL_002-012a>¶
　上陽子陳致虚曰妙之一字夫誰肯信異¶
　於人者世人迷於愛慾之中我却於愛慾¶
　之中而有分别何謂分别聖人以離坎顛¶
　倒而用之謂之火上水下以乾坤顛倒而¶
　用之謂之地在天上以夫婦顛倒而用之¶
　謂男下女上浮沉者火炎木浮而在上爲¶
　主水降金沉而在下爲賓此乃人之道此¶
　爲世間法也此爲順五行也今焉火木雖¶
　浮使之就下而反爲賓金水須沉使之逆¶
　上而反爲主是之謂仙道也是出世間法¶
<pb:KR5a0142_HFL_002-012b>¶
　也是爲水火既濟也是爲顛倒五行也金¶
　鼎玉池道光所註不出顛倒之機而反失¶
　於欲留先下之義子野以金鼎喻彼此却¶
　合紫陽翁之意何哉縁自己之精氣血液¶
　者朱裏汞也不可令其走逸故云欲留彼¶
　此之華也靈池丹井丹泉者水中銀也即¶
　先天一點眞氣故云先下又欲留者但令¶
　其住而不令其去要取人而不失於己先¶
　下者彼到而我待之鉛至而汞迎之坎動¶
　則離受之金丹之道先要得此欲留先下¶
<pb:KR5a0142_HFL_002-013a>¶
　四字之㫖運火非旦者必得其温和而運¶
　之故參同契云發火初温微亦如爻動時¶
　純陽翁云中宵漏永温温鉛鼎光透簾幃¶
　蓋萬物生化之初其受陰陽之氣只霎時¶
　中況此上仙之道其鍊先天之氣又爲迅¶
　速故佛云如露亦如電者謂其至精至微¶
　而甚功疾爲不可乆矣乆則有損而虧神¶
　功若得此先天眞鉛歸于懸胎室内豈非¶
　深潭之現紅日也¶
人人自有長生藥自是愚癡枉把抛甘露降¶
<pb:KR5a0142_HFL_002-013b>¶
時天地合黄芽生處坎離交井蛙應謂無龍¶
窟籬鷃争知有鳳巢丹熟自然金滿屋何須¶
尋草學燒茅¶
　註曰甘露黄芽皆金丹異名也天地坎離¶
　皆龍虎之象也天地之氣氤氲甘露自降¶
　坎離之氣交併黄芽自生龍虎二弦之道¶
　交接眞一之氣自結此般至寶家家自有¶
　以其太近故輕而棄之殊不知此乃升天¶
　之靈梯也近世學者多執傍門非類孤陰¶
　寡陽有中生有易遇難成等法而自誤其¶
<pb:KR5a0142_HFL_002-014a>¶
　身不知斯道簡而易成者有如井底之蛙¶
　籬間之雀安知有龍窟鳳巢也黍粒之珠¶
　既懸天地之金可掬昔邵剛中精於黄白¶
　之術世號爲小淮南王後遇仙翁韓子陶¶
　法師於水上北面事之出汞金百鎰獻陶¶
　以爲質陶笑而不顧邵歃血書盟陶遂授¶
　道焉既竟陶取汞一掬入口漱之吐於水¶
　盆中水爲之湧沸沸定成紫金一垛此示¶
　其内丹大藥有如此之神妙豈待窮年卒¶
　歲弄草燒茅之輩可得而見之乎經文不¶
<pb:KR5a0142_HFL_002-014b>¶
　曰地藏發泄金玉露形又其證也疏曰吕¶
　純陽以土瓦石爲金南唐耿仙姑捏雪成¶
　銀陳泥丸含汞立乾傳道集云口中可以¶
　乾汞皆熟之驗右外藥¶
虎躍龍騰風浪麤中央正位産玄珠果生枝¶
上終期熟子在胞中豈有殊南北宗源翻卦¶
象晨昏火候合天樞須知大隱居廛市何必¶
深山守靜孤¶
　註曰此詩言内藥之法象也夫眞一之精¶
　造化在外曰金丹又曰眞土吞入己腹中¶
<pb:KR5a0142_HFL_002-015a>¶
　即名眞鉛又名陽丹此言虎即金丹也龍¶
　者我之眞氣也我之眞氣自氣海而上其¶
　湧如浪其動如風也中央正位者即丹田¶
　中金胎神室也乃丹結聚之處玄珠者運¶
　火之際眞精自然運轉沿尾閭直透夾脊¶
　上衝泥丸室顆顆降下口中狀若雀卵甘¶
　香無比號曰玄珠咽下丹田名曰嬰兒又¶
　曰金液還丹也夫黍珠之丹是先天地之¶
　氣即眞一之精結成爲母爲君爲鉛故金¶
　鑰匙謂之黑鉛也又謂之水虎也己之眞¶
<pb:KR5a0142_HFL_002-015b>¶
　氣後天地生爲子爲臣爲汞故金鑰匙謂¶
　之紅鉛也又謂之火龍也金丹自外來吞¶
　入腹中則己之眞氣自下元氣海而上湧¶
　如風浪翕然而凑丹若臣之於君子之於¶
　母其相與之意可知也龍虎相交在神室¶
　土釜之中受火符運育結成聖胎若果之¶
　必熟兒之必生十月功圓脱胎神化無方¶
　也南北者子午時也宗源者起首之初也¶
　晨昏者晝夜之首也子爲六陽之首故爲¶
　晨用屯卦直事進火之候也午爲六陰之¶
<pb:KR5a0142_HFL_002-016a>¶
　元故爲昏用蒙卦直事進水之候也一日¶
　兩卦直事至三十日終爲既濟未濟二卦¶
　終而復始循環不已故曰翻卦象也參同¶
　契云朔旦屯直事至暮蒙當受晝夜各一¶
　卦用之須依次既未至晦爽終則復更始¶
　是也一日兩卦主事并牝牡四卦一月計¶
　六十四卦計三百八十四爻應一年并閏¶
　餘之數乾之初九起於坤之初六乾之策¶
　三十有六爻計二百一十六坤之初六起¶
　於乾之初九坤之策二十有四爻計一百¶
<pb:KR5a0142_HFL_002-016b>¶
　四十有四總而計之三百六十應周天之¶
　數日月行度交合升降不出於卦爻之内¶
　月行速一月一周天日行遲一年一周天¶
　樞天者斗建之極也一晝夜一周天一月¶
　一移也如正月建寅二月建卯是也且如¶
　正月建寅如太陽未過宫分以寅加亥至¶
　酉建子正月斗建臨子正酉時也如太陽¶
　已過宫分以寅加戌至寅建午正月斗建¶
　臨午正寅時也上士至人明陰陽上下知¶
　日月盈虧行子午火符日有晝夜數月應¶
<pb:KR5a0142_HFL_002-017a>¶
　時加减然後時合天度一一依斗建而運¶
　之故曰合天樞也天樞即斗極也夷門歌¶
　曰十二門中天一作月建移刻漏依時逐¶
　旋布此其㫖也至道之妙妙在於斯坎離¶
　升降生産靈藥結成黄芽别本云且如正¶
　月建寅立春戌時指艮雨水戌時指寅故¶
　曰月月常加戌時時見破軍金丹大藥家¶
　家自有不拘市朝奈何見龍不識龍見虎¶
　不識虎逆而修之幾何人哉片餉之間結¶
　一寶珠大如黍米古詩曰將來掌上霞光¶
<pb:KR5a0142_HFL_002-017b>¶
　燦吞入腹中宫殿新又曰大道隱朝市山¶
　中知不知¶
　疏曰金丹因先天之氣結成因人身後天¶
　之氣而成變化風浪之湧言一身之氣與¶
　金丹際會也玄珠之産言一身之氣與金¶
　丹交結也日之子午因日所歷斗之子午¶
　因初所指其子午者地之正方也窮而用¶
　之與日斗同運此乃眞師口傳日之所會¶
　則神聚世謂之月將斗之所指則氣動世¶
　謂之月建時合天度用日之子午依斗建¶
<pb:KR5a0142_HFL_002-018a>¶
　運用斗之子午日有晝夜數分子晝午夜¶
　月應時加减分子生午虧南北者以子午¶
　言晨昏者亦以子午言自子至巳爲晨自¶
　午至亥爲昏此仙道之晨昏非世間日出¶
　没之晨昏也天罡又法交節氣以月建加¶
　亥交中氣加戌以推各時所指彭眞人既¶
　爲參同契分章通眞義畢因讀五行顛倒¶
　不順行四句以爲泄天地互用之機分陰¶
　陽返復之道遂述黑鉛水虎論紅鉛火龍¶
　訣名曰還丹内象金鑰匙其言虎之體龍¶
<pb:KR5a0142_HFL_002-018b>¶
　之用皆論大丹造化今無名子借以分言¶
　内外二丹但取其題不取其文雖非眞一¶
　子述作本㫖然其理亦通右内藥¶
紫陽眞人悟眞篇註疏卷之二¶
¶
¶
¶
¶
¶
¶
