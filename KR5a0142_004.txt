# -*- mode: mandoku-view -*-
#+TITLE: 紫陽真人悟真篇註疏
#+DATE: 2015-08-28 23:38:14
#+PROPERTY:  LASTPB <PB KR5a0142_SJB_008-020960b>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5a0142_HFL_003-017b>
#+PROPERTY: JUAN 4
<md:KR5a0142_HFL_004-001a>¶<pb:KR5a0142_SJB_004-020932a>
紫陽眞人悟眞篇註䟽卷之四歲四¶
　　　　象川無名子翁葆光註¶
　　　　武夷陳達靈傳¶
　　　　集慶空玄子戴起宗疏¶
　　絶句(六十四首以/按六十四卦)¶
赫赫金丹一日成古仙實語信堪聽若言九¶
載三年者總是推延擬日程¶
　註曰金丹大藥下工不逾半時辰立得吞¶
　餌此言一日者皆聖人促一年氣候於一¶
　月之中又促一月氣候於一日之中又促¶<md:KR5a0142_HFL_004-001b>¶

　一日氣候於一時之中通而言之謂之一¶
　日成仙也故仙翁曰以時易日法神功是¶
　也金丹入口立躋聖地明驗如之速豈三¶
　年九載遷延歲月以擬日程乎古仙張果¶
　老詩曰赫赫金丹一日成黄芽不離水銀¶
　坑功成雖未三週變開爐已覺放光明即¶
　此道也上陽子曰鍊丹之法要知他家活¶
　子時也非天下之至妙孰能與於此哉¶
日月三旬一遇逢以時易日法神功守城野¶
戰知凶吉增得靈砂滿鼎紅¶<md:KR5a0142_HFL_004-002a>¶
<pb:KR5a0142_SJB_004-020932b>
　註曰太陽太陰一月一次相交聖人知而¶
　則之移一月爲一日移一日爲一時守城¶
　則沐浴罷功野戰則龍虎交鬥神功者進¶
　水之度也茍或陰陽錯亂日月乖戾外火¶
　雖動而行内符閑靜而不應有道之士進¶
　退水火知吉凶旋斗歷箕時合天度自然¶
　靈胎密運神鼎增輝矣¶
　疏曰以時易日者時中自有子午其陰陽¶
　始終皆與天地日月同度箕斗之躔在艮¶
　寅之位陽火在子火丑未暢東北艮鄉去¶<md:KR5a0142_HFL_004-002b>¶

　寅不遠太陰魄藏亦在艮鄉箕斗之宿又¶
　爲火長生之位皆與同度參同契云始於¶
　東北箕斗之鄉是也旋而右轉爲三日月¶
　生於震庚旋而左轉爲正月火生於寅月¶
　卦爲泰¶
月纔天際半輪明早有龍吟虎嘯聲便好用¶
工修二八一時辰内管丹成¶
　註曰月之半輪者一八之數也仙翁指龍¶
　虎皆一八之數合而成二八也此時水源¶
　至清有氣而無質者也一年之中止有一¶<md:KR5a0142_HFL_004-003a>¶
<pb:KR5a0142_SJB_004-020932c>
　日一日之中止有一時一時之中分爲六¶
　候下工不出兩候立得金丹一粒服餌餘¶
　四候别有妙用此皆天機不書竹帛口傳¶
　心授仙翁亦不敢成文漏露但寓意於篇¶
　詩中混而言之曰一時辰内管丹成葉文¶
　叔不明此理不得斯術却言藥成於一時¶
　非止用一時茫然不知指歸私意妄揣誠¶
　可笑也若言非用一辰又得轉旋日程也¶
　奚爲至簡至易耶玄哉妙哉斯道非人間¶
　世上可得而聞也謹按大丹火既曰伏睹¶<md:KR5a0142_HFL_004-003b>¶

　聖人始於下手工夫之際造鉛之初盜混¶
　元一大周天之氣奪三萬六千之正數聚¶
　於乾坤之鼎會於生殺之舍奪盡天地之¶
　數奪盡日月之數奪盡龍虎之數奪盡生¶
　成之數奪盡陰陽之數奪盡五行之數擒¶
　於一時辰内制造金丹一粒其大如黍其¶
　重一斤至靈至貴至聖至神至簡至易爲¶
　天地之精作一身之主宰可謂賊天賊地¶
　賊陰賊陽宇宙在乎手萬化在乎身成至¶
　眞仙子賓于上帝故我仙翁曰一時辰内¶<md:KR5a0142_HFL_004-004a>¶
<pb:KR5a0142_SJB_004-020933a>
　管丹成豈妄語哉此其證也¶
　疏曰半輪者一八也上弦之八金陽也下¶
　弦之八水陰也合二八於一時立得金丹¶
　一粒此神仙之親傳天地之玄機非俗士¶
　可以妄猜世之用一時者或遁德合或遁¶
　戊己或遁癸或取月建或用將或取天罡¶
　所指或取冬至或取陽興或取癸降或以¶
　意到中宫或取攢簇七政或取五行都聚¶
　或取五行生旺墓或取甲庚丙壬或取三¶
　日四時或用活子時或用本生時或以倒¶<md:KR5a0142_HFL_004-004b>¶

　生或用日月之正中或用日月相望或用¶
　日月合壁或用心腎交媾時或取亥子人¶
　間或取地氣三元或取上下二弦或取東¶
　星成室或日月宿直或取七元建時皆云¶
　始於一時交媾從此用功世人行之未有¶
　神仙者蓋不知一時管丹成丹之成不出¶
　於一時之内立得服餌又何在推延日程¶
　耶¶
先把乾坤爲鼎器後搏烏兔藥來烹既驅二¶
物歸黄道争得金丹不解生¶<md:KR5a0142_HFL_004-005a>¶
<pb:KR5a0142_SJB_004-020933b>
　註曰日月本是乾坤精故聖人以乾坤喻¶
　爲鼎器日月喻爲藥也乾坤即眞龍眞虎¶
　也藥物即龍虎之弦氣也魏眞人曰鼎鼎¶
　元無鼎藥藥元無藥聖人假託名立象借¶
　喻如此其要只此眞龍眞虎初弦二氣交¶
　媾凝鍊眞一之精結於北海中宫之内既¶
　驅二物歸黄道争得金丹不解生黄道即¶
　中宫金丹凝結生成之處也¶
　疏曰仙經此云以乾坤爲鼎器坎離爲藥¶
　物乾坤坎離鼎器藥物一類向無形無名¶<md:KR5a0142_HFL_004-005b>¶

　只以乾坤眞龍虎此金丹外龍虎也彭眞¶
　人所註參同契坎戊月精象水中生金虎¶
　離己日光象火中生木龍此金丹内龍虎¶
　也名曰體異皆借喻也二物若龍歸黄道¶
　自然交媾成丹蠻强分何者爲龍虎之定¶
　體但患不能知黄道媒合爾¶
離坎若還無戊己雖含四象不成丹只縁彼¶
此懷眞土遂使金丹有往還¶
　註曰參同契曰離己日光坎戊月精故離¶
　之己象龍之弦氣也坎之戊象虎之弦氣¶<md:KR5a0142_HFL_004-006a>¶
<pb:KR5a0142_SJB_004-020933c>
　也未戊與己是眞土之一體分居龍虎二¶
　體之中故曰彼此懷眞土也龍虎苟無土¶
　安能合併四象會於土而成丹也哉只縁¶
　彼此各有土氣二土乃合併而成刀圭是¶
　以龍虎交則戊己合也戊己合爲一體則¶
　四象合而成丹也所以金丹有返還者也¶
　吕眞人云二物會時爲道本五行全處得¶
　丹名者此也¶
　疏曰離陽也己陰也火以地二生天七成¶
　中含五土火内暗外明離卦中虚皆陽含¶<md:KR5a0142_HFL_004-006b>¶

　陰也坎陰戊陽也水以天一生地六成中¶
　含五土水外暗内明坎卦中實皆陰含陽¶
　也坎中有金離中有木爲四象坎中流戊¶
　離中就己各懷眞土四象合則戊己陰陽¶
　二土會而爲一則五行全矣返本還源七¶
　返九還金丹即成¶
日居離位反爲女坎配蟾宫却是男不會箇¶
中顛倒意休將管見事高談¶
　註曰日中烏屬陰故爲離女月中兔屬陽¶
　故爲坎男苟不知顛倒之妙徒自高談亦¶<md:KR5a0142_HFL_004-007a>¶
<pb:KR5a0142_SJB_004-020934a>
　猶以管窺天者也¶
　疏曰顛倒者不以陰爲陽是爲陰中取陽¶
　不以陽爲陰是以陽中取陰陰爲陰陽爲¶
　陽順行者世之常道也陰取陽陽取陰逆¶
　行者仙之盜機也五行顛倒陰陽互用世¶
　罕知之故曰五行逆兮丹體常靈常存又¶
　曰皆因兒産母此之謂也天下之兔皆牝¶
　惟月中兔皆牡兔望月成孕故知月兔屬¶
　陽¶
震龍汞出自離鄉兊虎金生在北方二物總¶<md:KR5a0142_HFL_004-007b>¶

因兒産母五行全要入中央¶
　註曰汞爲震龍屬木木生火木爲火母火¶
　爲木子此常道之順也及乎朱砂屬火火¶
　爲離汞自砂中出却是火返能生木故曰¶
　兒産母也太白眞人歌曰五行顛倒術龍¶
　從火裏出是也仙翁所以言汞生離不言¶
　砂中汞生者蓋砂中汞謂之眞汞又曰火¶
　中汞故取其眞汞而言之是以言汞而不¶
　言砂也鉛爲兊虎屬金金生水金爲水母¶
　水爲金子此常道之順也及乎黑鉛屬水¶<md:KR5a0142_HFL_004-008a>¶
<pb:KR5a0142_SJB_004-020934b>
　水爲坎銀自鉛中生却是水返能生金故¶
　曰兒産母也太白眞人歌曰五行不順行¶
　虎向水中生是也仙翁所以言鉛生在坎¶
　不言銀生者蓋鉛中銀謂之眞鉛又曰水¶
　之鉛故取其眞鉛而言之是以言鉛而不¶
　言銀也二物互相生産而成四象會合中¶
　央而成五行五行合則金丹結也故曰五¶
　行全要入中央中央即中宫太極也後人¶
　以心腎氣液爲龍虎鉛汞言虎是腎之氣¶
　而腎屬水爲虎向水中生言龍是心之液¶<md:KR5a0142_HFL_004-008b>¶

　而心屬火爲龍從火裏出此言有同兒戲¶
　爾欲成大藥豈可戾乎¶
　疏曰或問予曰養命者皆以心腎爲龍虎¶
　鉛汞氣液爲水火冀其升降交媾以結聖¶
　胎至於施肩吾所編鍾吕傳道集亦云腎¶
　中生氣氣中眞一之水心中生液液中正¶
　陽之氣内丹藥材出於心腎配合交姤日¶
　得黍米名白金丹大藥今悟眞篇序乃云¶
　分心腎爲坎離欲望結成還丹不亦遠乎¶
　無名子於取坎離之詩註云以心腎爲坎¶<md:KR5a0142_HFL_004-009a>¶
<pb:KR5a0142_SJB_004-020934c>
　離則天地遠矣此詩之註又云以心腎氣¶
　液爲龍虎鉛汞有同兒戲然則心腎氣液¶
　非金丹大藥乎予應之曰正陽云心腎即¶
　非爲水火不知水火是何物石杏林云氣¶
　産元非腎神居不在心道光云握固休推¶
　心腎陳泥丸云心腎元來非坎離今傳道¶
　集以心腎氣液傳子母行夫婦爲鉛汞龍¶
　虎坎離蓋借人身心傳氣液以曲譬陰陽¶
　明其妙用耳昩者不得眞傳遂一爲實言¶
　大道遠矣何不參究傳道集中有云體用¶<md:KR5a0142_HFL_004-009b>¶

　不出於陰陽造化皆因於交媾至哉其言¶
　乎¶
　津納氣是人行有物方能萬物生鼎内若¶
　無眞種子猶將水火煮空鐺¶
　註曰世人所謂嚥津納氣者皆後天地生¶
　至陰之物也非眞服氣也夫眞服氣者先¶
　伏而後服氣也經曰伏氣不復氣不服順¶
　服氣服氣不長生長生須伏氣是也夫眞¶
　一之氣混於杳冥恍惚之中難求難見聖¶
　人以法伏之故得杳冥中有精恍惚中有¶<md:KR5a0142_HFL_004-010a>¶
<pb:KR5a0142_SJB_004-020935a>
　物變化煅鍊成丹服歸丹田之中則萬物¶
　化生也故曰有物方能萬物生也以其有¶
　眞種子故也若無眞種子萬般作用勞而¶
　無功空鐺水火望作何爲所爲眞種子即¶
　眞鉛也¶
　疏曰運金液入腦自上腭入丹田亦是嚥¶
　津也運外陰陽眞氣亦是納氣也非以嚥¶
　津納氣爲非特以無眞種子則徒勞無功¶
　若無眞種則嚥者嚥純陰之精納者納後¶
　天之氣内無後天之母氣則天地陰陽之¶<md:KR5a0142_HFL_004-010b>¶

　眞氣不與一身之子氣相戀合而凝結矣¶
　伏者如猫捕鼠制而伏之不敢動也服者¶
　如魚吞水入者即出不能存也又曰伏者¶
　伏天地之氣結而成丹也服天地之氣結¶
　而成丹吞入丹田而後陰符陽火天地皆¶
　歸以育金液還丹而成聖胎也¶
華嶽巖前雄虎嘯扶桑海底牝龍吟黄婆日¶
解相媒合遣作夫妻共一心¶
　註曰華嶽者西山月出之處以象虎也雄¶
　虎乃虎之弦氣也陰中之陽故號於雄虎¶<md:KR5a0142_HFL_004-011a>¶
<pb:KR5a0142_SJB_004-020935b>
　也扶桑者東方日出之處以象龍也牝龍¶
　乃龍之弦氣也陽中之陰故號於牝龍也¶
　二物間隔在東在西媒者黄婆使之交合¶
　結爲夫婦以産玄珠黄芽也¶
　疏曰參同契龍呼虎吸龍夫虎妻以二物¶
　之本體相尅而爲雌雄悟眞篇雄虎牝龍¶
　以二物之陰陽相交而爲雌雄是以龍虎¶
　互爲雌雄不可以一言論也¶
調和鉛汞要成丹大小無傷兩國全若問眞¶
鉛何物是蟾光終日照西川¶<md:KR5a0142_HFL_004-011b>¶

　註曰驅龍則火汞飛揚駕虎則水鉛閃鍊¶
　絪緼造化一粒黍米先天氣成何傷之有¶
　故曰大小無傷兩國全也夫龍大虎小陽¶
　尊陰卑之義也金丹因上下兩弦金水溶¶
　成名曰眞鉛蟾光者金水之精屬陰也經¶
　曰照者與日交光之㫖象陰陽交合之義¶
　西者金方也川者水也聖人於八月十五¶
　日合金水二氣結成金液之精者此也月¶
　上弦屬水下弦屬金故仙翁以西若金之¶
　方以川爲水之體然月未嘗能終日照惟¶<md:KR5a0142_HFL_004-012a>¶
<pb:KR5a0142_SJB_004-020935c>
　下弦之月日初出現來畔金之光於南方¶
　丙上至日午時没於西方庚上弦之月日¶
　午時現西畔半輪水之光出於東方甲上¶
　至日没時升到南方丁上兩箇半輪月合¶
　爲金水圓圖之光共成終日之照喻如龍¶
　虎合兩弦之氣而生丹也故曰若問眞鉛¶
　何物是蟾光終日照西川也¶
　䟽曰上下二弦月與日相照於晝取其金¶
　水之至清也望日月與日相望於夜取其¶
　金水之至旺也清者有氣而無質也旺者¶<md:KR5a0142_HFL_004-012b>¶

　無質而有質也清時二八互爲陰顯旺時¶
　二八全爲一體則而象之金丹立成上經¶
　云上弦金半斤今日上弦屬水上經云下¶
　弦水半斤今日下弦屬金是知上弦金半¶
　斤無月之日者一半上弦屬水言月之黑¶
　者一半白者金黑者水故互言之以顯二¶
　弦金水各半斤而成二八之妙下弦亦然¶
　或者不其妙則疑之矣¶
竹破須將竹補宜覆雞當以卵爲之萬般非¶
類徒爲巧争似眞鉛合聖機¶<md:KR5a0142_HFL_004-013a>¶
<pb:KR5a0142_SJB_004-020936a>
　註曰竹器破矣用金木之類補之可乎此¶
　必以竹補之然後器用完也雛將覆矣土¶
　石之物抱之可乎此必以卵覆之然後鷇¶
　音生焉陶眞人曰竹斷須竹續木破須木¶
　補屋破用瓦蓋人衰以類生修眞者若非¶
　同類功用徒勞參同契曰同類易施功非¶
　類難爲巧欲作服食仙當以同類者蓋人¶
　禀天地之秀氣以有生眞鉛是天地之母¶
　氣託同類之物孕而育之故眞鉛爲母氣¶
　我眞氣爲子氣豈非同類之至妙者乎是¶<md:KR5a0142_HFL_004-013b>¶

　以合至聖之深機自然之大道也¶
　疏曰陶眞人名植有别録三品至藥秘傳¶
　於世唐敬宗朝寶曆元年八月十五日浙¶
　東明州鄞縣四明山大梅峰梅福仙人臺¶
　上白日上升具有碑記在臺下¶
藥逢氣類方成象道在虚無合自然一粒靈¶
丹吞入腹始知我命不由天¶
　註曰有物混成先天地生聖人故强名之¶
　曰道强名之曰混元眞一之氣視之不見¶
　聽之不聞搏之不得聖人以同類二八初¶<md:KR5a0142_HFL_004-014a>¶
<pb:KR5a0142_SJB_004-020936b>
　弦之氣感而遂通降靈象空玄之中一粒¶
　如黍餌在腹中立乾己汞化爲純陽之軀¶
　與天地同乆朝元子曰死生盡道由天地¶
　性命元來屬汞鉛此非我命在我不在天¶
　乎¶
西山白虎正猖狂東海青龍不可當兩手捉¶
來令死鬥化成一片紫金霜¶
　註曰此言外象也釋在前律詩五行全處¶
　龍虎蟠註内紫金霜即金丹也海蟾翁曰¶
　左手捉住青龍頭右手拽住白虎尾一時¶<md:KR5a0142_HFL_004-014b>¶

　將來一口吞思量此物是甘美筭來只是¶
　水中金妙達玄機眞要理此其證也或有¶
　未聞至道者以意亂猜以兩手作兩獸解¶
　可笑也哉遠之遠矣¶
安爐立鼎法乾坤煆鍊精華制魄魂聚散絪¶
緼成變化敢將玄妙等閑論¶
　註曰積諸陽氣爲天在上而不潤下積諸¶
　陰氣爲地在下而不炎上即天地不交也¶
　不交焉能造化而生萬物也哉蓋天雖爲¶
　至陽之物而有一陰之氣在其中故能降¶<md:KR5a0142_HFL_004-015a>¶
<pb:KR5a0142_SJB_004-020936c>
　地地雖是至陰之物而有一陽之氣在其¶
　中故能升天二氣絪緼萬物化醇此以二¶
　氣交合而成變化金丹之道安爐立鼎煅¶
　鍊精華以制魂魄莫不取法於天地子母¶
　歌曰精交無用藥氣合無言語金丹以氣¶
　與類結而成之故曰藥逢氣類方成象也¶
　始自無中生有復自有中生無無形而能¶
　變化是以變化無窮此乃天機安敢饒舌¶
　疏曰始自無中生有此言外藥憑虚無眞¶
　一之氣無質生質非是有中生有以有質¶<md:KR5a0142_HFL_004-015b>¶

　之物而爲之也復自有中化無此言内藥¶
　因外藥成象吞入五内點化四肢百骸之¶
　有形而爲氣也無形而能變化此言内外¶
　既成化氣成神抱元九載神而無形變化¶
　不測人能知無中有至道則可漸次而化¶
　矣¶
俗謂常言合至道宜向其中細尋討能於日¶
用顛倒求大地塵沙盡成寶¶
　註曰眞鉛眞汞不爲日用之間顛倒修之¶
　大地塵沙盡成寶古歌曰朝朝只在君家¶<md:KR5a0142_HFL_004-016a>¶
<pb:KR5a0142_SJB_004-020937a>
　舍日日隨君君不知¶
異名同出少人知兩者玄玄是要機保命全¶
形明損益紫金丹藥最靈奇¶
　註曰太上曰無名天地之始有名萬物之¶
　母又曰此兩者同出而異名方其無也眞¶
　一之氣不可見也故爲天地之始及其有¶
　也眞一之氣化而爲黍現於空玄之中故¶
　爲萬物之母在天曰離爲汞在地曰坎爲¶
　鉛其本則同其出則異同謂之玄玄之又¶
　玄修眞之功執此二者玄機以明損益以¶<md:KR5a0142_HFL_004-016b>¶

　治修身則形可全而命可保也所謂二者¶
　陰陽二氣而已所謂損者五行順兮常道¶
　有生有滅是也吁純陽紫金之丹立爲天¶
　地之始出爲萬物之母其曰紫金丹藥最¶
　靈奇當知仙翁歎莫不盡之深意也¶
　疏曰在天曰離爲汞火炎上爲離本乎天¶
　者親上木中生火爲鉛天陽而含陰肅肅¶
　之陰降自天在地曰坎爲銀水潤下爲坎¶
　本乎地者親下水中生金爲鉛地陰而含¶
　陽赫赫之陽升自地夫天地奠位日月成¶<md:KR5a0142_HFL_004-017a>¶
<pb:KR5a0142_SJB_004-020937b>
　象皆是水陰火陽二氣所變火炎而輕清¶
　外明内暗水潤下而重濁内明外暗天地¶
　日月既有形矣而後五行又各成形於天¶
　地之間金擊之有火溶之成水木鑚之有¶
　火絞之成水土以火生以水潤金木者非¶
　火之交也金木土之中水火二氣無所不¶
　在水火不能自生人自殺人至於金木土¶
　不能自殺人必待人用之而後能此五行¶
　之水火又得其氣之全者也天地萬物皆¶
　不出乎五行五行又不離於陰陽陰陽同¶<md:KR5a0142_HFL_004-017b>¶

　出於太極此出同而名異也其本則同者¶
　玄牝之根同出於眞一之太極其出則異¶
　者眞一之氣各分爲陰陽之玄牝此本同¶
　而出異也玄牝兩者同出於太極混一之¶
　氣既成形矣禀性得其純分居得其所顛¶
　倒修之紫金丹藥可以成矣¶
黑中有白曰丹母雄裏藏雌是聖胎太一在¶
爐宜慎守三田寶聚應三台¶
　註曰鉛中取銀是爲丹母朱裏抽汞乃爲¶
　聖胎二物能感化眞一之氣結在太一爐¶<md:KR5a0142_HFL_004-018a>¶
<pb:KR5a0142_SJB_004-020937c>
　中惟在精調火候恬守規模不使分毫差¶
　惑方得三性會合結成丹寶上應三台太¶
　一者眞一之氣也故曰太一含眞氣也¶
　䟽曰鉛中取銀朱裏抽汞皆是假借外物¶
　以寓陰陽互用之理世人不知妄以修鍊¶
　服餌妄以箋註述作誤人多矣無名子於¶
　金鼎欲留朱裏汞赤龍黑虎合東西二詩¶
　註文皆言亦猶鉛中銀朱裏汞猶者譬如¶
　也參三詩而深究之乃知二物之妙果能¶
　感化眞一之氣豈凡鉛凡汞之所能爲哉¶<md:KR5a0142_HFL_004-018b>¶

偃月爐中玉藥生朱砂鼎内水銀平只因火¶
力調和候種得黄芽漸長成¶
　註曰偃月爐者陰爐也中有玉藥之陽氣¶
　虎之弦氣也朱砂鼎者陽鼎也中有水銀¶
　之陰氣即龍之弦氣也金丹只因此二弦¶
　之火調停和合之力種得眞一之芽長在¶
　黄家結黍珠也¶
未鍊還丹莫隱山山中内外盡非鉛此般至¶
寳家家有自是時人識不全¶
　註曰龍不在東溟虎不在西山家家自有¶<md:KR5a0142_HFL_004-019a>¶
<pb:KR5a0142_SJB_004-020938a>
　逆而修之還丹可冀¶
縱識朱砂及黑鉛不知火候也如閑大都全¶
藉修持力毫髮差殊不作丹¶
　註曰金丹造化全藉丁公毫髮差殊失之¶
　千里是以聖人傳藥不傳火須共神仙子¶
　細論¶
　疏曰朱砂黑鉛非有質之物眞龍眞虎是¶
　也識此而不識火候亦不成丹道光詞云¶
　三人同志慎忘危進火工夫子細陳泥丸¶
　詩云若無同志相規覓時恐爐中火候非¶<md:KR5a0142_HFL_004-019b>¶

　是以修持多賴眞友若使毫釐有差丹不¶
　可成必遇眞師方明大道心傳火候不載¶
　文字淵乎玄機上天所視夙生有縁知之¶
　速修¶
四象會時玄體就五方行處紫光明脫胎入¶
口通神聖無限神龍盡失驚¶
　註曰龍虎交姤則四象會而五方行矣四¶
　象五方會合則眞一之體結如黍珠紫色¶
　光明矣密運于時奪歸入口通聖遠神無¶
　限神龍孰不驚愕而欽仰也哉¶<md:KR5a0142_HFL_004-020a>¶
<pb:KR5a0142_SJB_004-020938b>
始於有作人争覓及至無爲衆始知但見無¶
爲爲道體不知有作是根基¶
　註曰世有學釋氏性道執此一切有爲皆¶
　是妄者以其語毁老氏命道此乃知其一¶
　不知其二窺其門墻而未升堂入室者也¶
　烏知修命之道始於有作鍊丹以化形中¶
　則有爲鍊形以化氣終則無爲自在面壁¶
　九年抱一以空其心以見其性性即神也¶
　神性一體變現無方九載功畢氣自成神¶
　神自合道故形與神俱妙而不測神與道¶<md:KR5a0142_HFL_004-020b>¶

　合而無形形既無已可得謂之有爲有作¶
　而爲幻化乎安知性非命命非性耶强而¶
　分之曰性曰命混而一之未始有以異也¶
　故自有作以至於無作有爲以至於無爲¶
　有形以至於無形也斯道至大非中下根¶
　氣所能知故仙翁作詩以示後學勿但見¶
　無爲爲要妙而不知有爲爲有作實無爲¶
　爲無作之根基也别本註曰始於有作人¶
　争覓者於一陽來復之時取兩弦金水之¶
　氣人須有知覺者雖鬼神莫能知蓍龜莫¶<md:KR5a0142_HFL_004-021a>¶
<pb:KR5a0142_SJB_004-020938c>
　能測也及乎金丹成就變化無窮則衆人¶
　不得而知也人但見無爲之爲要妙又豈¶
　知採取陰陽凝結鉛汞實在於起首下手¶
　之立根基而有作也哉¶
　疏曰有爲無爲分性命二宗先須循序各¶
　備自始而中自中而終結丹一時懷胎十¶
　月抱一九載方能混而一之爲無形之妙¶
　方能至於命非性性非命之玄矣世人混¶
　以性宗爲金丹命術既無自悟之眞空詎¶
　以口耳之學棄有執無之頑空以敵生死¶<md:KR5a0142_HFL_004-021b>¶

　以爲本來天性是金丹者多矣安能各盡¶
　性命之大道乎¶
恍惚之中尋有象杳冥之内覓眞精有無由¶
此自相入未見如何想得成¶
　註曰恍惚之中有象者龍之弦氣也杳冥¶
　之内有精者虎之弦氣也二弦皆有氣而¶
　無質者也恍恍惚惚杳杳冥冥視之不見¶
　聽之不聞者眞一之氣也眞一之氣至靈¶
　而無形者也眞一子曰無者龍也有者虎¶
　也無者汞氣也有者鉛氣也無因有激之¶<md:KR5a0142_HFL_004-022a>¶
<pb:KR5a0142_SJB_004-020939a>
　而有象有因無感之而有靈故得黍珠懸¶
　空紫霜耀日也彼哉兀兀存想塵埃心地¶
　者亦可悲矣¶
　疏曰參同契云有無相制上閑則稱有下¶
　閑則稱無彭眞人通二十義分作兩義解¶
　之今無名子引有無相制意義此乃大丹¶
　之要祕在鉛火二字之義今詳此詩上列¶
　恍惚杳冥下總以有無則當從上閑下閑¶
　之義然則又不可拘於註文也有無相制¶
　金碧上經云以爲兩無宗一有矣達士悟¶<md:KR5a0142_HFL_004-022b>¶

　道豈在執文若能透徹隨用皆合¶
歐冶親傳鑄劍方鏌鎁金水配柔剛鍊成便¶
會知人意萬里誅凶一電光¶
　註曰歐冶鑄劍天常遣神女爲之傳爐制¶
　以金水配以柔剛鍊成寶劍之後誅凶剪¶
　惡一電光頃其靈如此聖所作還丹鑄劍¶
　亦如之以天地爲爐冶以陰陽爲水火配¶
　以五行制以神氣鍊成之後能曲能直能¶
　柔能剛能善能惡能圓能方心有所思意¶
　有所適則已知人之意而飛動誅剪一電¶<md:KR5a0142_HFL_004-023a>¶
<pb:KR5a0142_SJB_004-020939b>
　光耳此乃自然神劍也修丹之士若無此¶
　劍猶取魚兔而無筌蹄也仙翁託歐冶鑄¶
　劍之事而言之實玄珠之罔象也罔象者¶
　天機祕訣也¶
　疏曰鍊鑄之劍用所當用自然之劍乃還¶
　丹還質變化之神亦猶歐冶所鑄之劍而¶
　有靈神也¶¶¶


紫陽眞人悟眞篇註䟽卷之四¶<md:KR5a0142_HFL_004-023b>¶¶¶¶¶¶¶¶¶¶











