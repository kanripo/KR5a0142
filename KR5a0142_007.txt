# -*- mode: mandoku-view; -*-
#+DATE: 2015-08-28 23:38:10.261563
#+TITLE: 紫陽真人悟真篇註疏
#+PROPERTY: DZID  DZ0141
#+PROPERTY: SOURCE  正統道藏，三家本，1988，2—910 八卷 洞真部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0142_SJB_007-020953b>
#+PROPERTY: JUAN 7
#+PROPERTY: ID KR5a0142
<pb:KR5a0142_HFL_007-001a>¶
紫陽眞人悟眞篇註䟽卷之七歲七¶
　　　　象川無名子翁葆光註¶
　　　　武夷陳達靈傳¶
　　　　集慶空玄子戴起宗疏¶
　　　西江月(一十二首/以周歲律)¶
　　　(仙翁自註云西者金之方江者水之/體月者藥之用無名子註曰蓋仙翁)¶
　　　(作此曲以周歲律/以顯其大道也)¶
外藥還如内藥外通内亦須通丹頭和合略¶
相同温養兩般作用　内有天然眞火爐中¶
赫赫長紅外爐增减要勤功妙絶無過眞種¶
<pb:KR5a0142_HFL_007-001b>¶
　註曰夷門破迷歌曰道在内來立爐立鼎¶
　却在外道在外來坎離鉛汞却在内此明¶
　内外二丹也夫外藥者金丹也是造化在¶
　二八爐中不出半箇時辰立得成就内藥¶
　者金液還丹是也造化在己腹中須待十¶
　月滿足方能脱胎神化觀此二藥和合丹¶
　頭作用之法雖略相同及其用火候實相¶
　遠矣修丹之士下工之日内藥和合丹頭¶
　之際分毫差忒大藥不成敬之哉敬之哉¶
　内藥雖有眞火在土釜中赫赫長紅亦須¶
<pb:KR5a0142_HFL_007-002a>¶
　憑外爐用功增减抽添運用無令差忒以¶
　至危殆然内外眞火變化無窮者實藉眞¶
　鉛之妙也此物的能擒汞不使飛走葉文¶
　叔不達此理却言内藥以眞火烹鍊外藥¶
　須假凡火增减以管窺天可付一笑殊不¶
　知内外二藥雖異其實一道也所謂内外¶
　二藥者以人之一身禀天地之秀氣而有¶
　生託陰陽陶鑄而成形故一形之中以精¶
　氣神爲主神生於氣氣生於精此三者後¶
　天地生至陰之物也修眞之士若執己身¶
<pb:KR5a0142_HFL_007-002b>¶
　而修之無過鍊冶精氣神三物而已奈何¶
　三物一致俱後天地生純陰而無陽安能¶
　化形爲純陽而出乎天地之外也哉仙翁¶
　所以道獨修一物轉尫羸鍾離公曰涕唾¶
　精津氣血液七般物事總成陰又曰獨修¶
　一物是孤陰眞一子曰孤陰不自産孤陽¶
　不自成參同契曰牝雞自卵其雛不成聖¶
　人知己之眞氣後天地生本屬陰陽難擒¶
　易失乃採先天一氣眞陰眞陽二八同類¶
　之物擒在一時辰内鍊成一粒至陽之丹¶
<pb:KR5a0142_HFL_007-003a>¶
　號曰眞鉛此造化在外故曰外藥以此陽¶
　丹點己陰汞猶猫捕鼠陽丹是天地之母¶
　氣己汞是天地之子氣以母氣伏子氣豈¶
　非同類乎此造化在内故曰内藥乎故仙¶
　翁曰藥逢氣類方成象道在虚無合自然¶
　眞一子曰未有天地混沌之前眞鉛得一¶
　而先生以次漸生天地陰陽五行萬物庶¶
　彙參同契曰先天地生巍巍尊高此皆證¶
　先天之一氣也以先天陽丹點己陰汞化¶
　爲純陽更假陰陽符火運用抽添十月功¶
<pb:KR5a0142_HFL_007-003b>¶
　足形化爲氣氣化爲神神與道合而無形¶
　變化不測故能出乎天地之外立乎造化¶
　之表捉挈天地陶鑄陰陽而不爲陰陽陶¶
　鑄者先天地生之一氣使之然也其妙如¶
　此故曰妙絶無過眞種安可後天地生至¶
　陰之氣類而爲内藥乎安可以後天地生¶
　凡砂凡汞凡火非類滓質之物而爲外藥¶
　乎學道之士研窮本始無惑邪說庶免永¶
　墮三塗自取輪迴也¶
　疏曰分毫差忒大藥不成即絶句所謂毫¶
<pb:KR5a0142_HFL_007-004a>¶
　髮差殊不作丹是也二八非爐假立名以¶
　爲爐耳爐爐非有爐是也外藥以陰陽升¶
　降之火結爲金丹内藥亦以陰陽升降之¶
　火結爲金液還丹外以法象而孕育之内¶
　以法象而孕育之故曰内外雖異其實一¶
　道也善乎唐仙仵達靈曰人知延齡在於¶
　還精補氣丹砂在我豈有外也此誠鄙談¶
　不曉眞境且問精可還乎氣可補乎運息¶
　張機出入之間歸清去濁此誠内出而外¶
　入耶性之所還何出而入也或以吐納爲¶
<pb:KR5a0142_HFL_007-004b>¶
　精華何有敗腰之冷或以出入爲精氣何¶
　有傷膚之勞凡當壯室之年誠爲衰敗之¶
　器精華一失神魂四離此何還之哉其或¶
　幼全眞氣長習運動延其齡者抑亦下品¶
　地仙也且無凌虚之效若外鍊火龍内運¶
　金液眞登高上仙也以高仙之言觀之獨¶
　修一物皆不成仙今詞明白分内外二藥¶
　令人易知而不悟嗚呼其無縁之甚矣哉¶
　陳上陽子曰修行之人先須洞曉内外兩¶
　箇陰陽作用之眞則入室下工成功甚易¶
<pb:KR5a0142_HFL_007-005a>¶
　内藥是一己自有外藥則一身所出内藥¶
　不離自己身中外藥不離色相之中内藥¶
　只了性外藥兼了命内藥是精外藥是氣¶
　精氣不離故爲眞種性命雙修方證天仙¶
若要眞鉛留汞親中不離家臣木金間隔會¶
無因須用媒人勾引　木性愛金順義金情¶
戀木慈仁相吞相啗却相親始覺男兒有孕¶
　註曰此言内象也家臣即己之眞氣也己¶
　之眞氣因金丹而凝結金丹因己汞而有¶
　神功二物相須兩情相戀乃能變化通靈¶
<pb:KR5a0142_HFL_007-005b>¶
　故曰若要眞鉛留汞親中不離家臣丹屬¶
　金在外己汞屬木在内二物間隔全仗黄¶
　婆製造成丹吞入己腹中與己汞配合亦¶
　仗黄婆勾引二物既以和合了交接陰陽¶
　符火木性戀金金情戀木相吞相啗配合¶
　成夫婦養就嬰兒在我腹中始覺男兒有¶
　孕此道至玄至妙非仁慈及物陰德廣積¶
　此生安能與於此乎¶
白虎首經至寶華池神水眞金故知上善利¶
源深不比尋常藥品　若要修成九轉先須¶
<pb:KR5a0142_HFL_007-006a>¶
鍊己持心依時採去定浮沉進火須防危甚¶
　註曰首者初也首經即初弦之氣非女子¶
　天癸也不可以三峰二十四品謗毁聖道¶
　聖道不可毁也猶天之不可階而升也夫¶
　眞一之氣在天曰眞一之水在虎曰初弦¶
　之氣煆鍊在華池中神水此乃至寶眞金¶
　也皆不離眞一之精流歷諸處有種種異¶
　名而能造化經曰上善若水蓋眞一之水¶
　生於天地之先故曰上善其利源甚爲深¶
　遠不比尋常後天生滓質藥品之類也九¶
<pb:KR5a0142_HFL_007-006b>¶
　轉九年也在十月胎圓脱胎之後達磨面¶
　壁九年隻履西歸蓋有由矣然欲修成九¶
　轉先須運火十月依時採取以定浮沉以¶
　分賓主守雌而不雄方免危殆自然形化¶
　爲氣氣化爲神抱元守一九載功成形神¶
　俱妙與道合眞聖人强名曰九轉金液大¶
　還丹也¶
二八誰家姹女九三何處郎君自稱木液與¶
金精遇土方成三性　便假丁公煅鍊夫妻¶
始結歡情河車不敢暫留停運入崑崙峰頂¶
<pb:KR5a0142_HFL_007-007a>¶
　註曰二八陰數也姹女即我之眞氣也又¶
　曰木液九三陽數也郎君即我之陽丹也¶
　又曰金精二物交會丹田土釜之中即成¶
　三性也丁公者火也夫妻者鉛汞處於丹¶
　田土釜逐日相交夫婦歡情之火搬入丹¶
　田土釜中煆鍊鉛汞受此符證而生金液¶
　之質復自尾閭逆上泥丸峰頂降下口中¶
　徐徐咽歸丹田土釜之中長長如此運轉¶
　不息若河車之流轉不已化成金液還丹¶
　也鍾離公曰尾閭直上泥丸頂自在河車¶
<pb:KR5a0142_HFL_007-007b>¶
　數百遭海蟾公曰若得黄芽填血腦萬年¶
　雖老身不死是其證也一本云丁公者火¶
　也河車者水也即陰符陽火也日夕運轉¶
　不停若河車流轉不已之義¶
　疏曰參同契曰三物一家都歸戊己以金¶
　木火爲三物又曰三性既會合本性共宗¶
　祖以金水火爲三性皆言外藥法象今言¶
　三性則以木液爲内藥金精爲外藥遇上¶
　成三性合言内外法象是知三性各隨所¶
　用繆者以性爲三又妄之妄矣蓋性者物¶
<pb:KR5a0142_HFL_007-008a>¶
　之性也人之性也丹之性也五行之性也¶
　豈姓氏之姓乎絶句云火發崑崙陰與陽¶
　兼言内外崑崙又曰若遇崑崙西北去獨¶
　言内北海乾象交感之宫今云崑崙專喻¶
　泥丸所以反復取喻三性崑崙篇中比喻¶
　皆不可執一¶
牛女情縁道本龜蛇類禀天然蟾烏遇朔(一/作)¶
(晦)合嬋娟二氣相資運轉　總是乾坤妙用¶
誰人達此眞詮陰陽否隔即成愆怎得天長¶
地遠　¶
<pb:KR5a0142_HFL_007-008b>¶
　註曰牛郎織女一歲一交太陰太陽一月¶
　一交龜蛇以類蟠虬相拱此皆陰陽二氣¶
　使之然也實爲道之根本金丹大藥作用¶
　一一如之蓋眞一之氣窅然無形不得二¶
　八陰陽初弦之氣相交焉能降格兆形黍¶
　粒也哉既得丹餌之後不得絪緼符火焉¶
　能變化金液還丹也哉參同契曰關關雎¶
　鳩在河之洲窈窕淑女君子好逑雄不獨¶
　處雌不孤居玄武龜蛇蟠虬相拱以明牝¶
　牡竟當相須理之所在夫復何疑顛倒修¶
<pb:KR5a0142_HFL_007-009a>¶
　之宇宙在乎手眞一子曰孤陰不自産寡¶
　陽不自成須藉牝牡合氣方能有産化之¶
　道也天地之所以能長且乆者陰陽交合¶
　自然之道也天不降地不騰四時不序萬¶
　物不生也故仙翁於此章三致意焉深知¶
　此意者當以意會可也(右内外/二藥)¶
七返朱砂返本九還金液還眞休將寅子數¶
坤申但看五行成準　本是水銀一味周流¶
歷遍諸辰陰陽數足自通神出入不離玄牝¶
　註曰九還七返者不離天地五行生成之¶
<pb:KR5a0142_HFL_007-009b>¶
　數也天一生水地以六數成水居北積坎¶
　陰之氣以爲眞水故參同契曰六居也地¶
　二生火天以七數成火返南孕離氣而生¶
　砂故曰七返朱砂返本也天三生木地以¶
　八數成木居東處震位而成汞故參同契¶
　曰八歸也地四生金天以九數成金還西¶
　主兊位而爲金故曰九還金一還眞也天¶
　五生土地以十數成土二土相合而並居¶
　中會四象而成丹也故金丹不出五行而¶
　成故曰但看五行成準安可以寅子數坤¶
<pb:KR5a0142_HFL_007-010a>¶
　申而爲七返九還耶水銀者鉛也鉛即眞¶
　一之氣也眞一之氣結而成精號曰眞一¶
　之精精鉛也眞一之氣一變爲水在北二¶
　變爲砂在南三變爲汞在東四變爲金在¶
　西五變爲土在中故金丹非天地不生非¶
　日月不産非四時不全非五行不就非總¶
　數不成是以遍歷諸辰陰陽數足自然通¶
　神變化也然其造化妙用出入不離玄牝¶
　之門是謂天地根玄牝之理已釋在玄牝¶
　之中世罕知註矣¶
<pb:KR5a0142_HFL_007-010b>¶
　疏曰世人以寅至申爲七返子至坤爲九¶
　還非也張隨註參同契云水火金木土爲¶
　五行水火爲日月金木爲龍虎土配天地¶
　鍊成金丹故天以水六居北積坎爲水天¶
　以木八居東處震爲砂天以火七返南屬¶
　離爲汞天以金九還西化兊爲金天以五¶
　歸中成丹故氣一變爲水二變爲砂三變¶
　爲汞四變爲金五變爲丹是知丹者非天¶
　地不生非日月不成非四時不全非五行¶
　不就鍊純陽之身化眞經之體則六居七¶
<pb:KR5a0142_HFL_007-011a>¶
　返八歸九還之義斷可見矣此黄帝老子¶
　神仙聖賢重之無名子之註文本此諸辰¶
　即七十二辰之位七返九還之義¶
此藥至神至聖憂君分薄難消調和鉛汞不¶
終朝早賭玄珠形兆　志士若能降鍊何妨¶
在市居朝工夫容易藥非遥說破人須失笑¶
　註曰金丹入口立躋聖位豈非至神至聖¶
　者乎煅鍊不出半箇時辰立見金丹形兆¶
　豈非至簡至易者乎家家自有不拘市朝¶
　豈非至近者乎惟其至神至聖至簡至易¶
<pb:KR5a0142_HFL_007-011b>¶
　至近所以說破不覺令人失笑也得之者¶
　第恐陰功淺薄不勝其道爾學者勉之¶
　疏曰眞人之意以爲修鍊金丹不拘市廛¶
　京朝之間皆可爲之工夫甚易藥物甚近¶
　但得清浄之地即可爲之前詩云未鍊還¶
　丹莫隱山徒向深山守靜孤之意因俗士¶
　不明本㫖遂以争利於市争名於朝可以¶
　兼行正所謂腰纏十萬貫騎鶴上揚州之¶
　故必也痛損名利永絶嗜慾十月入室方¶
　可希眞¶
<pb:KR5a0142_HFL_007-012a>¶
雄裏内含雌質眞陰却抱陽精兩般和合藥¶
方成點化魂靈魄聖　信道金丹一粒蛇吞¶
立化龍形雞餐亦乃化鸞鵬盡入空陽聖境¶
　註曰雄裏雌乃龍之弦氣汞是也陰抱陽¶
　乃虎之弦氣鉛是也二物交合靈丹自生¶
　吞入腹中點化陽魂以消陰魄一粒如黍¶
　雞吞蛇啗亦化龍鵬飛入眞陽聖境藥之¶
　至神聖靈如此哉右外藥¶
天地纔經否泰朝昏好識屯蒙輪來凑轂水¶
朝東妙在抽添運用　得一萬般事畢休分¶
<pb:KR5a0142_HFL_007-012b>¶
南北西東損之又損慎前功命寶不宜輕弄¶
　註曰夫運火之法始功於屯蒙休功於否¶
　泰日夕搬運符火歸於鼎中如車之輪輻¶
　凑於轂若百川之水朝宗于海運用抽添¶
　妙化如此¶
　太上曰子得一萬事畢妙哉是言也一者¶
　眞一之精也眞一之氣生陰陽陰陽生四¶
　象四象生五行五行生萬物俱不出眞一¶
　之氣變故眞一之精爲天地之母陰陽之¶
　宗四象之祖五行之根萬物之基也得此¶
<pb:KR5a0142_HFL_007-013a>¶
　一則萬事畢矣東西南北皆可忘也損之¶
　又損以慎前功方能盡得一之妙蓋一之¶
　有象運陰陽之火以形之也既得一粒吞¶
　歸五内如前運用陰陽符火當慎前功方¶
　能盡歸一之妙慮險防危不可輕動恐失¶
　命寶之玄珠故曰慎前功也¶
　疏曰始功於屯蒙一月用六十卦也休功¶
　於否泰一年沐浴於二八也此内藥法象¶
　也得一者外藥法象也吕仙歌曰三茅眞¶
　君號曰一是也太上爲道曰損今於十月¶
<pb:KR5a0142_HFL_007-013b>¶
　行功之時損事滅思防危慮險不可毫髮¶
　係心恐失命寶如嬰兒在母腹冥然忘識¶
　我身在天地鼎爐之中能常清净天地悉¶
　歸故眞人以損之又損前功爲諄諄之誨¶
冬至初陽來復三旬增一陽爻月中復卦朔¶
晨超望罷乾終始兆　日又别爲寒暑陽生¶
復起中宵午時媚象一陰朝鍊藥須知昏曉¶
　註曰冬至一陽生爲復卦　　三十日增¶
　一陽爻爲臨卦　　爲泰卦　　爲大壯¶
　　　爲夬卦　　爲乾卦　　乃陽火之¶
<pb:KR5a0142_HFL_007-014a>¶
　候也陽極則陰生故夏至一陰生爲姤卦¶
　　　三十日增一陰爻爲遁卦　　爲否¶
　卦　　爲觀卦　　爲剥卦　　爲坤卦¶
　　　乃陰符之候也陰極復陽生週而復¶
　始此一年之氣候加减之大數也聖人移¶
　此一年之氣候於一月之中以朔旦爲復¶
　至望日爲純陽兩日半當三十日是一箇¶
　月也望爲純乾至十六日姤一陰生故曰¶
　望罷乾終姤兆以陰初萌故謂之兆此一¶
　月之氣候周天之大數也聖人又將一月¶
<pb:KR5a0142_HFL_007-014b>¶
　之候移在一日之中分爲寒暑温凉四時¶
　之氣故以中夜子時一陽生爲復卦午後¶
　一陰生爲姤卦運用符火陰陽升降抽添¶
　進退一一合天地四時陰陽升降不得毫¶
　髮差忒故曰鍊藥須知昏曉也昏曉者陰¶
　陽之首也此一日之氣候周天之大數也¶
　䟽曰一年大周天乃天地之升降天地上¶
　下相去八萬四千里分爲六節地陰藏陽¶
　自夏至天中陰氣下降六節至地陰陽造¶
　化升降一周爲一年聖人以十二卦六畫¶
<pb:KR5a0142_HFL_007-015a>¶
　之重則而象之陽火自子至巳陽長而陰¶
　消故外陽附内内陰附外皆依於盛者陰¶
　氣爲内陽剛爲外非卦體之内外故以復¶
　姤爲小父母而本於乾坤以明火符消長¶
　一月小周天乃日月之會合月受日光以¶
　爲盈虚不言日而日在其中矣一月以五¶
　日爲一候六候爲一月亦猶分陰陽爲節¶
　也月之盈虚一周爲一月聖人以先天八¶
　卦除坎離爲日月之體其圓缺亦六候以¶
　六卦三畫之純則而象之天符不可見因¶
<pb:KR5a0142_HFL_007-015b>¶
　日月而見陽爻象魂生陰爻象魄生陽魂¶
　生至望成乾陰魄生至晦成坤五日爲一¶
　候每候進一爻上半月進陽爻下半月進¶
　陰爻以符月之盈虧甲乙丙丁庚辛以符¶
　月昏旦所視之方故爲六卦所納之甲六¶
　虚壬乃乾中之離癸乃坤中之坎陽壬陰¶
　癸北方幽都之地日月藏用杳冥不可見¶
　坎戊離己日月之體戊己鄉向明之地日¶
　月顯仁著明可見合六虚而十干全十干¶
　全而五行具太極未分也未朔之前子時¶
<pb:KR5a0142_HFL_007-016a>¶
　日在子月在癸會朔之後子時月在壬日¶
　在子藏用於壬癸也未朔前午時日在午¶
　月在己己納丁會朔之後午時日在午月¶
　在戊戊納在丙顯仁於戊己也朔晦合壁¶
　同歸於子午若又以一年十二卦分爲六¶
　候得兩卦月初生從坤晦成泰爲上弦爲¶
　坤之既濟月初缺從坤望成否爲下弦爲¶
　乾坤之未濟乾坤往來以符陰陽進退否¶
　泰上下以符陰陽各半故曰上弦金半斤¶
　下弦水半斤是也日出甲卯入庚酉月圓¶
<pb:KR5a0142_HFL_007-016b>¶
　始於震庚缺於乾甲冬至之子日漸長夏¶
　至之午日漸短退月之陽自朔之子而進¶
　自望之午而退天地之中懸象著明莫大¶
　乎日月日月氣也有形而無質故相宜而¶
　無礙陽抱陰爲日陰抱陽爲月是以一時¶
　之玄半年之乆皆有取法乎金水各半初¶
　弦之氣也初弦之氣至清而不濁者也有¶
　氣而無形者也以月準年則一月三十日¶
　合三百六十時爲一年每一時應一日也¶
　兩日半三十時應一月也有小盡缺十二¶
<pb:KR5a0142_HFL_007-017a>¶
　時也即於十五日而損益之此月中補日¶
　之法也故以乾坤爲大父母而月於坎離¶
　以明火符進退一日周天與一月太陰盈¶
　虚一年陰陽升降大小周天造化皆同以¶
　一年準之一時爲一月平分爲兩氣故子¶
　爲十一月壬爲大雪子爲冬至此本於乾¶
　坤以日爲年也以一月準之一時管兩日¶
　半二時爲一候六時爲一氣爲半月以日¶
　準時則卯當初八日上弦酉當二十三日¶
　下弦亥晦子朔巳望午虧此用於坎離以¶
<pb:KR5a0142_HFL_007-017b>¶
　日爲月以明火候消長進退合年月日三¶
　周天爲一以六十卦則而象之造化皆同¶
　除牝牡四卦天地日月包裹萬物而不用¶
　合六十四卦三百八十四爻爲一斤之數¶
　計二篇之策而四卦之用在其中矣大周¶
　天本於乾坤以伏羲之卦圖則而象之而¶
　小周天太陰盈虧之候坎離應符亦合小¶
　周天用於坎離以文王卦圖則而象之而¶
　大周天天地升降之節乾坤流行亦合是¶
　故年之復月之震也年之姤月之巽也日¶
<pb:KR5a0142_HFL_007-018a>¶
　之復時之子也日之姤時之午也又可見¶
　乾坤坎離無所往而不用大小父母無所¶
　往而不在蓋本於乾坤則乾坤爲坎離全¶
　體用於坎離則坎離爲乾坤中氣天地即¶
　日月也日月即天地也天藏陰日陽含陰¶
　地藏陽月陰含陽持天地日月之形有大¶
　小年月日時之用有短長合而論之皆太¶
　極圓成之未分也既分也自屯蒙至既未¶
　六十卦日用兩卦以應一日六十卦全以¶
　應一月爲六百篇以應一年以言其小則¶
<pb:KR5a0142_HFL_007-018b>¶
　一時之中亦合三百六十也一時爲一秒¶
　十二秒爲一分三十分計三百六十秒爲¶
　一時數此一時之妙用神仙之盜機非世¶
　人之可知是知一年之大一月之小一日¶
　之秒一時之玄用天之道萬物之滋天地¶
　日月之象所以升降盈虧皆不出乎此大¶
　哉易乎斯其至矣(右明/火候)¶
不辯五行四象那分朱汞鉛銀修丹火候未¶
曾聞早便稱呼大隱　靡肯自思己錯更將¶
錯路教人誤他永劫在迷津似恁欺心安忍¶
<pb:KR5a0142_HFL_007-019a>¶
　註曰丹經萬卷妙在參同契其中三字鼎¶
　器歌一章乃丹經之骨髓也舉世學此道¶
　者莫能曉解胡不思之甚耶取此歌證我¶
　之所得如或未明即我之所得未盡善也¶
　何迷惑於旁門非類之有今之學者未識¶
　吐故納新之方便起飛雲奔霧之想自高¶
　自大模範於人不知悔吝誤他人溺在迷¶
　津有終身不可救藥没齒無成似此欺心¶
　安忍如是也¶
　疏曰無名子以參同契鼎器歌爲丹經骨¶
<pb:KR5a0142_HFL_007-019b>¶
　髓人多忽之不能參究安能知悟眞金丹¶
　之大道乎以予所遇至人得二書之㫖所¶
　謂五行四象朱汞鉛銀以眞陰眞陽誘先¶
　天混一之氣不用旁門非類後天地生有¶
　質之物其造化法象則皆同於火候年時¶
　内外二丹成功之效則各異予三生有縁¶
　得聞大道冒犯天譴泄機於書既爲悟眞¶
　篇註又爲參同契標註學仙正宗後學破¶
　惑一以明仙道之因一以破旁門之非願¶
　學仙之士因吾言而不迷知仙書之可信¶
<pb:KR5a0142_HFL_007-020a>¶
　不流於旁門不以錯自修不以錯教人倘¶
　遇眞師與我言同與參同契悟眞篇之道¶
　同下手速修共成大道非敢求異以衒俗¶
　蓋以明仙道之正宗也眞人讀參同契云¶
　不在泥象執文此爲已得眞師之傳者而¶
　言之也象以立譬言以傳意故皆筌蹄不¶
　以執泥若夫遇眞師未得眞傳迷入旁門¶
　自以爲是不明大道安可自畫委之以眞¶
　人不在執泥之言而不求於深通融會畢¶
　生不得聞大道矣陳泥丸云若未逢師且¶
<pb:KR5a0142_HFL_007-020b>¶
　看詩詩中藏訣好修持又曰言語不通非¶
　眷屬必也字字研窮前後貫通我之所學¶
　無一不合不敢以旁門非類曲爲引證用¶
　心日乆神明自來告人心靈自能通悟¶
　魏伯陽云萬遍將可賭眞人亦云尋文解¶
　義豈須僕區區口授予以是用工日乆而¶
　有得於仙書者猶益多矣故併以相勉¶
德行修逾八百陰功積得三千均齊物我與¶
親寃始合神仙本願　虎兕刀兵不害無常¶
火宅難牽寶符降後去朝天穩駕瓊輿鳳輦¶
<pb:KR5a0142_HFL_007-021a>¶
　註曰抱一九載功成道備物我兩忘何刀¶
　兵虎兕之害哉天降寶符身飛碧落眞大¶
　丈夫出世間之日也此言金液還丹又全¶
　在德行陰功八百三千圓滿方保無魔依¶
　法終成以至冲舉登瓊輿鳳輦爲至眞仙¶
　子賓于¶
　上帝也(右警勸/世人)¶
四序花開四照亭風吹香氣噴然馨勸君採¶
取當時節莫使嬌紅取次零¶
　陸子野曰四序花開何時無藥四照亭喻¶
<pb:KR5a0142_HFL_007-021b>¶
　花開之得地人宜賞焉過期失賞則花衰¶
　落而無復見矯紅之妙也花之顔色多而¶
　獨以嬌紅爲喻者信有深㫖所以丹經云¶
　伏丹陽事迥然别須向坎中求赤血者是¶
　也矯之一字又豈偶然之字也康節先生¶
　有詩云美酒飲教微醉後好花看到半開¶
　時其㫖皆同也¶
¶
¶
　紫陽眞人悟眞篇註䟽卷之七¶
¶
