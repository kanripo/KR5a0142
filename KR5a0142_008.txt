# -*- mode: mandoku-view; -*-
#+DATE: 2015-08-28 23:38:10.297872
#+TITLE: 紫陽真人悟真篇註疏
#+PROPERTY: DZID  DZ0141
#+PROPERTY: SOURCE  正統道藏，三家本，1988，2—910 八卷 洞真部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5a0142_SJB_008-020960b>
#+PROPERTY: JUAN 8
#+PROPERTY: ID KR5a0142
<pb:KR5a0142_HFL_008-001a>¶
紫陽眞人悟眞篇註䟽卷之八歲八¶
　　　　象川無名子翁葆光註¶
　　　　武夷陳達靈傳¶
　　　　集慶空玄子戴起宗疏¶
　　　讀周易參同契¶
大丹妙用法乾坤乾坤運兮五行分五行分¶
兮常道有生有滅五行逆兮丹體常靈常存¶
一自虚無質兆兩儀因一開根四象不離二¶
體八卦互爲祖孫萬物生乎變動吉凶悔吝¶
兹分百姓日用不知聖人能究本源顧易道¶
<pb:KR5a0142_HFL_008-001b>¶
妙盡乾坤之理遂託象於斯文否泰交則陰¶
陽或昇或降屯蒙作動靜在朝在昏坎離男¶
女水火震兊乃龍虎魄魂守中則黄裳元吉¶
遇亢則無位無尊既未慎萬物之終始復媚¶
昭二氣之歸奔月虧盈應精神之衰旺日出¶
没合榮衛之寒温本立言以明象既得象以¶
忘言猶設象以指意悟眞意則象捐達者惟¶
簡惟易迷者愈惑愈繁故之修眞之士讀參¶
同契者不在乎泥象執文¶
　註曰乾坤者父母也乾坤運陰陽二氣化¶
<pb:KR5a0142_HFL_008-002a>¶
　五行而生萬物者也故人順陰陽五行陶¶
　鑄則成人矣夫人之身陰陽相半者因陰¶
　陽有形也陰陽相半是以有生有死也陽¶
　主生陰主死一生一死一去一來此常道¶
　之順也理之自然者也聖人則之反此陰¶
　陽逆施造化立乾坤爲鼎器盜先天一氣¶
　以爲丹鍊形入於無形與道冥一道因無¶
　極仙豈有終哉故曰順常道則有生有滅¶
　逆丹體則常靈常存也虚無者道之體也¶
　道生一氣而變陰陽故陽天陰地二儀是¶
<pb:KR5a0142_HFL_008-002b>¶
　也天一生水居北曰冬地二生火居南曰¶
　夏天三生木居東曰春地四生金居西曰¶
　秋而成四時謂之四象也天爲乾居戌亥¶
　地爲坤居未申坤索乾生三男長曰震居¶
　卯中曰坎居子少曰艮居寅丑乾索坤生¶
　三女長曰巽居辰巳中曰離居午少曰兊¶
　居酉合成八卦謂之八方故自子至巳爲¶
　陽界分自午至亥爲陰界分陰陽運轉則¶
　四時之氣循歷八方更相終始故曰互爲¶
　祖孫也春夏陽氣生長萬物爲德萬物承¶
<pb:KR5a0142_HFL_008-003a>¶
　之則舒矣秋冬陰氣肅殺萬物爲刑萬物¶
　承之則慘矣一舒一慘一吉一凶是以萬¶
　物生乎變動吉凶悔吝兹分也原夫吉凶¶
　悔吝萬象八卦以至四時陰陽未有出乎¶
　一氣而離乎大道者也故道爲一氣陰陽¶
　四時五行八卦萬象吉凶悔吝無乎不在¶
　無乎不在故視聽言動寢味舉止觸净喧¶
　閙恢詭怪譎蟲肝鼠臂稊稗瓦礫無適而¶
　非道也無適而非道道却在人中而入不¶
　知人在道中而道不虧是以百姓日用而¶
<pb:KR5a0142_HFL_008-003b>¶
　不知也自虚無止日用不知言道也聖人¶
　探賾索隱窮理盡性以致於命故能作易¶
　體道之妙用立乾坤爲易之門户乾坤立¶
　易道行乎其中矣是以乾坤相索而成八¶
　卦八卦相因而八之變成六十四卦六爻¶
　陽爻奇六爻陰爻偶故陽之一爻以四因¶
　九數而得三十六策六陽爻共得二百一¶
　十有六策是以乾之一卦爻策也陰之一¶
　爻以四因六而得二十四策六陰爻共得¶
　一百四十有四策是以坤之卦爻策也復¶
<pb:KR5a0142_HFL_008-004a>¶
　以三十二數乾坤二篇三百六十策合成¶
　萬有一千五百二十策是爲太極大衍之¶
　數囊括三才包含萬象故吉凶悔吝之機¶
　生死禍福之兆未有能逃乎斯數之外者¶
　故曰易之妙道盡造化之體用也自聖人¶
　正造化體用言易也魏伯陽眞人因易道¶
　與金丹符故託易卦以作參同契以明大¶
　丹之㫖亦不過假象寓言而已言參同契¶
　也脩丹至要不出金火二字聖人先以眞¶
　陰眞陽二物爲爐鼎然後誘太極一氣爲¶
<pb:KR5a0142_HFL_008-004b>¶
　丹太極之氣在於虚無之中不可求測苟¶
　不以眞陰眞陽而誘之則不能降靈成象¶
　是以參同契立乾坤二卦爲爐鼎分坎離¶
　二卦爲鉛汞四卦處於中宫餘卦分在一¶
　月内以運符火故乾坤者龍虎也震兊也¶
　夫婦也魂魄也坎離者鉛汞也水火也男¶
　女也情性也觸斯類而長之則不可勝言¶
　也原至當而言之無過比喻眞陰眞陽二¶
　物而已以此二物合氣於中宫黄道之室¶
　而爲丹故曰守中則黄裳元吉也言外藥¶
<pb:KR5a0142_HFL_008-005a>¶
　也即得丹餌非眞火無以育其聖胎運元¶
　陽眞氣爲火火無定位周流六虚故亢則¶
　無位而尊也言内藥也夫天一生水在人¶
　曰精地二生火在人曰神夫人之精神日¶
　夕榮衛一身常與天地陰陽之氣運行不¶
　息故冬至之日地中有一陽之氣上升而¶
　爲復卦人之元氣亦如之故進陽火至正¶
　月陰陽之氣相半自然相交而爲泰卦人¶
　之元氣亦然是以息火謂之沐浴夏至之¶
　日天中有一陰之氣下降而爲姤卦故進¶
<pb:KR5a0142_HFL_008-005b>¶
　陰符至七月陰陽之氣相半自然相交而¶
　爲否卦人之元氣亦然是以停待亦謂之¶
　沐浴故曰否泰交則陰陽或升或降也聖¶
　人移此一年氣候陷於一月三十日之中¶
　以兩日半三十辰當一月三十日用事自¶
　朔日後太陰初萌光爲復卦至上弦月明¶
　一半金水平分爲泰卦至十六日月初虧¶
　爲姤卦至下弦月虧一半金水平分爲否¶
　卦故日月虧盈應精神之衰旺也言月也¶
　又移此一月氣候歸一日十二辰之中子¶
<pb:KR5a0142_HFL_008-006a>¶
　時一陽生故人腎中有一陽純精之氣上¶
　升而爲復卦進陽火午時一陰生故人心¶
　中有一陰至神之氣下降而爲姤卦進陰¶
　符故復姤卦昭二氣之歸奔也夫日出爲¶
　晝日入爲夜聖人運動符火於一日一夜¶
　之内分擘温凉寒暑之氣外合天符内合¶
　榮衛消長一身抽添運用温養子珠故曰¶
　日出没合榮衛之寒温也言日也子爲六¶
　陽之首故爲朝進陽火用屯卦直事午爲¶
　六陰之元故爲昏進陰符用蒙卦直事故¶
<pb:KR5a0142_HFL_008-006b>¶
　曰屯蒙作則動靜在朝在昏也一日一夜¶
　兩卦直事屯蒙爲六十卦之始既未爲六¶
　十卦之終終而復始始而復終故曰既未¶
　慎萬物之終始也言時也已上皆魏眞人¶
　以金丹大道至簡至易也無可闡揚祕要¶
　故託易象立意寓言俾學者觀斯象悟其¶
　㫖要茍得金丹妙玄則乾坤坎離龍虎魂¶
　魄鉛汞水火之類皆可妄言矣無外言託¶
　象也茍得運火眞機則屯蒙既未復姤否¶
　泰卦象爻銖皆可無用矣言内之託象也¶
<pb:KR5a0142_HFL_008-007a>¶
　此仙翁恐學者讀參同契不曉眞人之深¶
　意惟只泥象執文而不知捐象妄言故作¶
　此篇以示同志其仁慈如此青城文人歌¶
　曰謝先聖祕訣眞筌蹄的當處都無數句¶
　可見其簡易之至非遇眞師口訣未易蹈¶
　其壺奥之萬一也¶
　疏曰自虚無止日用而不知言道也自聖¶
　人止造化體用言易也自魏伯陽止寓言¶
　而已言參同契也自修丹至要止元吉言¶
　外藥矣自既得丹餌無止位而尊言内藥¶
<pb:KR5a0142_HFL_008-007b>¶
　也自天一生水止或升或降言年也自聖¶
　人移此一年氣候止衰旺言月也自又移¶
　此止寒温言日也自子爲六陽止終始言¶
　時也自金丹妙玄以下無外言託象也運¶
　火眞機以下止無可用言内之託象也¶
　復以三十二數者乾坤之策凡三百六十¶
　復以三十二因二百十六得六千九百一¶
　十二是謂三十二陽卦策數又三十二因¶
　一百四十四得四千六百八是謂三十二¶
　因卦策數合二篇策萬有一千五百二十¶
<pb:KR5a0142_HFL_008-008a>¶
　今以正七月爲否泰應沐浴其於否泰纔¶
　交萬物盈註則又以否泰卦應春秋二分¶
　爲沐浴取月不同悟眞之㫖自有妙用故¶
　仙翁又於四百字云及其沐浴時卯酉亦¶
　虚比石杏林云沐浴不在卯酉故名子但¶
　取否泰二卦陰陽兩停之又或爲二八春¶
　秋月二分或爲正七之月或爲上下二弦¶
　不得其㫖爲之惑矣¶
　　　贈白龍洞劉道人歌¶
玉走金飛兩曜忙始聞花發又秋霜徒誇錢¶
<pb:KR5a0142_HFL_008-008b>¶
壽千來歲也似雲中一電光一電光何太速¶
百年都來三萬日其間寒暑互煎熬不覺童¶
顔暗中失縱有兒孫滿眼前却成恩愛轉牽¶
纏及乎精竭身枯朽誰解教君暫駐延暫駐¶
延既無計不免將身歸逝水但看古往聖賢¶
人幾箇解留身在世¶
　空玄子曰日月如梭時光似箭人生七十¶
　者稀寒暑逼人兒孫牽情至於老死世世¶
　皆然有誰回頭堅心求道留形在世深歎¶
　人生難矣至道難聞¶
<pb:KR5a0142_HFL_008-009a>¶
身在世也有方秪爲時人没度量競向山中¶
尋草木伏鉛制汞點丹陽¶
　世人求道不知正路酷愛外爐尋奇草木¶
　鍊凡鉛汞冀點化陽丹换骨爲寶仙翁有¶
　詩云休鍊三黄及四神若尋衆草更非眞¶
　此戒世人不可以外爐見寶爲心若丹熟¶
　自然金滿屋何用耗火亡貨財乎¶
點丹陽事迥别須向坎中求赤血捉來離位¶
制陰精配合調和有時節時節正用媒人金¶
公姹女結親姻金公偏好騎白虎姹女常駕¶
<pb:KR5a0142_HFL_008-009b>¶
赤龍身虎來靜坐秋山裏龍向潭中奮身起¶
兩獸相逢戰一場波浪奔騰如鼎沸黄婆丁¶
老助威靈撼動乾坤走神鬼¶
　能使鉛汞伏火點化赤血换骨成形只是¶
　貪財之心爲妄用之資不知種德反以增¶
　罪何益於生死大事金丹點化凡骨變爲¶
　純陽之仙事迥别殊坎中求赤血於白虎¶
　之中而求一八弦氣黑鉛取精也離位制¶
　陰精於青龍之中而求一八之弦氣紅鉛¶
　取髓也坎黑而求赤離陽而制陰二物交¶
<pb:KR5a0142_HFL_008-010a>¶
　媾採之有日取之有時時節既正又用黄¶
　婆媒合自然金公騎虎姹女騎龍配爲夫¶
　婦兩情眷戀二物交姤黄婆作媒金公助¶
　威奪得乾坤而乾坤爲之撼動欽伏鬼神¶
　而鬼神爲之奔走古歌曰微微騰倒天地¶
　精攢簇陰陽走神鬼是也非世之所謂金¶
　石草木之類(右言/外藥)¶
須臾戰罷雲雨收種箇玄珠在泥底從此根¶
芽漸長成隨時灌溉抱眞精十月脱胎吞入¶
口不覺凡身已有靈¶
<pb:KR5a0142_HFL_008-010b>¶
　兩戰野戰既畢立得金丹吞入五内種此¶
　玄珠在於土釜泥底依火符進退以眞火¶
　烹煎從此金液還丹根芽日長月成隨時¶
　用之灌溉而滋生至於十月聖胎圓成鍊¶
　形化氣自有種種靈氣煉氣化神自然合¶
　道(右言/内藥)¶
此箇事世間稀不是等閑人得知夙世若無¶
仙骨分容易如何得遇之得遇之宜便鍊都¶
縁光景急如箭要取魚時須結罾莫只臨川¶
空歎羡聞君知藥已多年何不收心鍊汞鉛¶
<pb:KR5a0142_HFL_008-011a>¶
莫教燭被風吹滅六道輪迴莫怨天¶
　金丹大道世罕得傳夙植仙骨際遇眞師¶
　下手速修猶大遲耳年不待人莫教浪死¶
　既不知藥急鍊鉛汞非世間有質之物非¶
　伏制鉛汞點丹陽之藥也此勸人早修¶
近來世上人多詐盡著布衣稱道者問他金¶
木是何般噤口不言如害啞却云伏氣與休¶
糧别有門庭道路長君不見破迷歌裏說太¶
一全眞法最良莫怪言辭多枉劣只教時人¶
難鑒别惟君心與我心同方敢傾懷向君說¶
<pb:KR5a0142_HFL_008-011b>¶
　庸俗之徒以修道爲務不知金木是何物¶
　徒以服氣休糧傍門小術烏知破迷歌内¶
　云如何却是道太一含眞氣五行不順行¶
　虎向水中生坎離顛倒術龍從火裏出其¶
　斯之謂歟(右深警/世人)¶
　或者解此歌以十月脱胎吞入口此言聖¶
　胎出入變化之神其言是也又以一粒靈¶
　丹吞入腹參同契云金砂入五内以爲後¶
　人疑此便爲外丹此言未當也是未得悟¶
　眞之的傳也其迷悟眞㫖要乃云眞鉛是¶
<pb:KR5a0142_HFL_008-012a>¶
　先天之氣自腎中生神汞是性中之眞從¶
　心中出氣中之氣藏眞水性中之眞蓄眞¶
　火何不深究悟眞篇叙有云今之學者取¶
　鉛汞爲二氣分心腎爲坎離等是皆日月¶
　失道鉛汞異爐欲望結成還丹不亦遠乎¶
　此悟眞篇之所誚今反以此爲㫖要以是¶
　觀之不得悟眞之的傳明矣若遇眞師方¶
　知予言之妄非敢斥其非欲以明道也¶
　　　石橋歌¶
吾家本住石橋北山鎖山關森古木橋下澗¶
<pb:KR5a0142_HFL_008-012b>¶
水徹崑崙山下飲泉香馥郁吾居山内實堪¶
誇徧地均栽不謝花山北穴中隱藏虎出穴¶
哮吼生風霞山南潭底藏蛟龍騰雲降雨山¶
濛濛二獸隱伏鬥一場玄珠隱伏是眞祥景¶
堪羨吾暗喜自斟自酌醺醺醉醉彈一曲無¶
絃琴琴裏聲聲教仔細可　醉後没人知昏¶
昏默默恰如癡仰觀造化工夫妙日還西出¶
月東歸天是地地是天反覆陰陽合自然識¶
得五行顛倒處指日升霞歸洞天黄金屋白¶
玉椽玉女金童日侍前南辰北斗分明布森¶
<pb:KR5a0142_HFL_008-013a>¶
羅萬象現無邊無晝夜要綿綿聚散抽添火¶
候全若問金丹端的處尋師指破水中鉛木¶
生火金生水水火須分前後隊要辨浮沉識¶
主賓鉛銀砂汞方交會有剛柔莫逸意知足¶
常足歸本位萬神齊和太平年恁時國富民¶
歡喜此箇事好推理同道之人知此義後來¶
一輩學修行只說存養并存氣在眼前甚容¶
易得服之人妙難比先且去病更延年用火¶
烹煎變陽體學道人去思己休問旁門小法¶
制只知目下嚇得人不覺自身暗憔悴勸後¶
<pb:KR5a0142_HFL_008-013b>¶
學須猛縶莫從抛家住他地妙道不離自家¶
身豈在千山并萬水莫因循自貪鄙火急尋¶
師覓玄指在生若不學修行未必來生甚胎¶
裏既有心要終始人生大事惟生死皇天若¶
負道心人令我三塗爲下鬼¶
　空玄子曰此歌乃是總贊金丹之妙破除¶
　旁門之非其曰龍虎鉛銀朱汞浮沉主賓¶
　是禀陰陽二物之眞也其曰日西月東天¶
　是地地是天是喻陰陽之交姤五行之顛¶
　倒也水中鉛木生火金生水是喻陰陽所¶
<pb:KR5a0142_HFL_008-014a>¶
　産也玄珠是禀金丹成象也晝夜抽添是¶
　明十月用功也存養存氣是破旁門小術¶
　也其贊羡金丹之功勸勉修道之語觀辭¶
　易知不用贅解¶
　　　絶句¶
休施巧僞爲功力認取他家不死方壺内旋¶
添留命酒鼎中收取返魂漿¶
　註曰修眞之士多執非類巧偽之法施功¶
　而已而不肯問他家自有同類不死之方¶
　能於鼎中採取返魂之陽丹腹内旋添延¶
<pb:KR5a0142_HFL_008-014b>¶
　命之汞火二物者眞修身之至寶也參同¶
　契曰同類易施功非類難爲巧此其證也¶
　所謂他家者即白虎之弦氣也後學之人¶
　多執以己身精氣謂之眞鉛既然如是仙¶
　翁豈有以他家之說而誑他人乎¶
　疏曰前詩言自向家園下種栽無名子解¶
　曰不肯下問他家自有同類不死之方前¶
　詩爲我而言故曰自向此詩爲教人而言¶
　故曰他家其爲同類則一也此所謂同類¶
　非謂人與與人爲同類也者於元氣之混¶
<pb:KR5a0142_HFL_008-015a>¶
　一也以元氣補元氣是以無涯之氣補有¶
　涯之氣所以成仙之易也參同契云元精¶
　流布因氣託初此同類也若人以人補人¶
　則人身皆屬陰以陰補陰是以牝雞自卵¶
　其體不全安得合陰陽交媾之妙安能得¶
　先天之氣凝結爲丹安能化純陽之軀爲¶
　純陽之仙哉¶
敲竹唤龜吞玉芝鼓琴招鳳飲刀圭近來透¶
體金光現不與凡人話此規¶
　註曰此言運火之功也竹者虚心無情之¶
<pb:KR5a0142_HFL_008-015b>¶
　物也敲者兩物相擊之義也鼓琴者夫婦¶
　諧和之義也龜者鉛也鳳者汞也刀圭者¶
　陰符之器也玉芝者陽火之氣也龍之弦¶
　氣曰玉芝虎之弦氣曰刀圭此言龍虎相¶
　擊而結爲夫婦如琴聲之諧和也鳳者南¶
　方朱雀也龜者北方玄武也亦南北坎離¶
　之象交鍊而成金丹即時採取餌歸丹田¶
　土釜之中以制己之陰汞然後虚心諧和¶
　夫婦之情交接陰陽以運符火以符火按¶
　卦爻合呼吸以呼吸用神氣以神氣馭水¶
<pb:KR5a0142_HFL_008-016a>¶
　火以水火鍊胎息胎息游詠坎離交感於¶
　中宫土釜之中啗養鉛汞鉛汞日夕飲啗¶
　符火之氣而生金液之質是爲金液還丹¶
　也¶
　謹按易眞論曰凡運火之際或覺尾閭有¶
　物直冲夾脊雙關歷歷有聲逆上泥丸復¶
　自泥丸觸上腭顆顆降入口中狀如雀卵¶
　味如冰酥香甜歃美覺有此狀乃是金液¶
　還丹也徐徐咽歸丹田常常如此不絶則¶
　五藏清虚閉目内觀臟腑歷歷如然燭漸¶
<pb:KR5a0142_HFL_008-016b>¶
　次有金光萬道燦爛透出身體如火輪雲¶
　霧盤旋罩身漸漸聖驗相續以證超凡入¶
　聖非比喻也乃眞景象也仙翁嘿膺此異¶
　不敢語人蓋非人間所見聞之事也(右内/外二)¶
　藥¶
　陳上陽子曰竹是中通外直之物爲其不¶
　直則敲之要其能應於物琴乃微弦相和¶
　之義爲其不和則調之庶能克濟所事玉¶
　芝即龍乾刀圭爲坤物唤龜屬我招鳳要¶
　他非大和則他安能招我鳳乎修行之人¶
<pb:KR5a0142_HFL_008-017a>¶
　卦氣已過竹不應物可不擊之乎擊即敲¶
　也琴若不和可不調之乎調即鼓也是以¶
　七十八十至百二十歲皆可還丹是此道¶
　也中人常士烏可語此耶邪師妄人焉能¶
　知此非眞仙聖師盟天口授孰得而知之¶
　乎昔我紫瓊公常傳太玄眞人偶一辨士¶
　來見曰敲竹唤龜吞玉芝敢問我師如何¶
　是唤龜太虚曰唤龜我當與汝且問你如¶
　何是敲竹辨士曰上上關捩子太虚曰我¶
　不問上上關捩子且說如何是敲竹辨士¶
<pb:KR5a0142_HFL_008-017b>¶
　曰密密深機太虚曰你造言語是造長連¶
　床上學來的你將去天下論辯去我這裏¶
　不是你唤龜處其人不悟今紫瓊指出後¶
　却問紫瓊曰汝知敲竹否曰寂然不動感¶
　而遂通曰汝知唤龜否曰禮下於人必有¶
　所求曰適來辨士何以不悟紫瓊曰彼未¶
　得歸雖猜不得太虚復誡曰知之非難行¶
　之唯難¶
饒君了悟眞如性未免抛身却入身若解更¶
能修大藥頓超無漏作眞人¶
<pb:KR5a0142_HFL_008-018a>¶
　註曰人頓悟眞心直超如來眞空清靜性¶
　海畢竟有今生後世出彼入此之軀曷若¶
　兼修金丹鍊形入於無形變乎不測而臻¶
　乎千手千眼之應故於形神性命之道成¶
　彼迥超無漏而具眞金慈相巍巍堂堂爲¶
　天人師證無上至眞者哉大用未現前大¶
　法未明透一毫滲漏抛身入身矣若圓明¶
　照了寶鍊金丹道成十極號曰眞人後之¶
　迷者以摩撫吐納旁門小法以己合天謂¶
　之金丹夫金丹出於自然旁門出於使然¶
<pb:KR5a0142_HFL_008-018b>¶
　金丹以月爲本出於庚金之方會於坎水¶
　之元金水相投結成造化所以謂之金丹¶
　也(右性命性命同修是謂一陰一陽之/道若上悟性未能了命者則歸於偏陰)¶
　(偏陽之疾而有抛/身入身之患矣)¶
禍福由來互倚伏還如影響相隨逐會能轉¶
此生殺機反掌中間灾變福¶
　註曰陽主生日福陰主殺曰禍陰消則陽¶
　長陽極則陰生互相倚伏如影響之隨逐¶
　此常道自然之理也若能逆此生殺之機¶
　而修之則反掌之間變灾爲福害裏生恩¶
<pb:KR5a0142_HFL_008-019a>¶
　男女有孕爲不證矣(右引陰符/以明道)¶
了了心猿方寸機三千功行與天齊自然有¶
鼎烹龍虎争奈擔家戀子妻¶
　註曰此詩警時人之不知返者也方寸機¶
　者言修眞之士未鍊還丹以前須是心地¶
　了了不爲心猿意馬之所使古歌曰人生¶
　本是一猿猴萬種皆因向外游制伏若能¶
　收拾住六精結住夜明珠吕眞人曰未鍊¶
　還丹先鍊心西山記曰眞仙上聖教人修¶
　道即修心也教人修心即修道也又云制¶
<pb:KR5a0142_HFL_008-019b>¶
　之則正放之則狂清净道生昏濁神忘此¶
　其㫖也所謂行者陰與陽也仙翁曰大藥¶
　修之有易難須知由我也由天若非積行¶
　施功德動有羣魔作障縁鍾離公曰有功¶
　無行如無足有行無功目不前功行兩全¶
　足目備誰云無功作神仙吕眞人云蓬萊¶
　路仗三千功德獨歩雲歸陰功既積必遇¶
　至人故曰自然有鼎烹龍虎也其曰戀子¶
　愛妻此仙翁之意復恐學迷失道而入邪¶
　行愛妻戀子永沉苦海矣學者須存物外¶
<pb:KR5a0142_HFL_008-020a>¶
　之志可也(右警/世人)¶
　　　西江月¶
丹是色身至寶鍊成變化無窮更於性上究¶
眞宗决了死生妙用　不待他身後世現前¶
獲佛神通自從龍女著斯功爾後誰能繼踵¶
　註曰金丹能化有形入於無形故能變化¶
　無窮隱顯莫測若能兼以識心見性遣其¶
　幻妄以廣神通則性命之道雙圓形神俱¶
　妙則斯道愈弘矣迥超無漏而爲金剛不¶
　壞之軀乃無上之大道也故仙翁曰若以¶
<pb:KR5a0142_HFL_008-020b>¶
　眞金妙色之身證其眞金慈相巍巍堂堂¶
　爲天人師示神通力普現法界運無碍大¶
　慈平等智慧莊嚴佛土廣宣妙法普度衆¶
　生則必兼以識心見性方弘此道昔龍女¶
　頓悟心珠便超佛性乃斯道也若或修行¶
　之人厭此幻相不能修金丹便欲直超如¶
　來眞空湛然常寂此爲究竟涅槃三昩則¶
　斯之語言斯之身相又非所取也(右性/命)¶
　子野曰丹是色身至寳只此一語已盡大¶
　丹之㫖何用多爲¶
<pb:KR5a0142_HFL_008-021a>¶
　道光曰此道正是達磨祖師西來意祖祖¶
　相傳皆此道也故六祖云曹溪一派馬祖¶
　指爲西江水無非此意但後人無心但以¶
　口談佛祖無可奈何柱杖棒喝百般譬喻¶
　使上根者行其道中器者悟其性下根者¶
　記其言隨人所適蓋欲世人先存其性然¶
　後修命存性即玉液鍊己之功修命則金¶
　液還丹之道遇者却謂我教襌宗一言之¶
　下頓悟成佛此乃誑惑愚迷安有是理哉¶
　要知金丹即是最上一乗之妙¶
<pb:KR5a0142_HFL_008-021b>¶
¶
¶
¶
¶
¶
¶
¶
¶
¶
¶
<pb:KR5a0142_HFL_008-022a>¶
悟眞篇後序¶
竊以人之生也皆縁妄情而有其身有其身¶
則有其患若其無身患從何有夫欲免乎患¶
者莫能若體夫至道欲體至道者莫若明乎¶
本心故心者道之體也道之體心之用也人¶
能察心觀性則圓明之體自見無爲之體自¶
成不假施功頓超彼岸此非心鏡朗然神珠¶
廓明則何以鑑彼如如不可定之法而使諸¶
相頓離纖塵絶染心源自在决定無生者哉¶
然明心體道之士身不能累其性境不能亂¶
<pb:KR5a0142_HFL_008-022b>¶
其眞則刀兵焉能傷虎兕焉能害巨焚大浸¶
奚足爲虞達人心若明鏡鑑而不納隨機應¶
物和而不倡故能勝物而無傷也此所謂無¶
上至眞妙覺之道也原其道本無名聖人强¶
名道本無言聖人假言爾然名言若寂則凡¶
流無以識其體而歸其眞是以聖人設教立¶
言以顯其道故因言而獲顯言因道而反忘¶
奈何此道至妙至微世人根性迷鈍執有其¶
身而惡死悦生故卒難了悟黄老悲其貪著¶
乃以修生之術順其所欲漸次導之夫修生¶
<pb:KR5a0142_HFL_008-023a>¶
之要在乎金丹金丹之要在乎神水華池故¶
道德陰符之教得以盛行於世者蓋人悦其¶
生也然其言隱而理奥學者雖諷誦其文而¶
皆莫曉其義若不遇至人授之口訣縱揣量¶
百種終莫著其功而成其事也豈非學者紛¶
如牛毛而達者慳如麟角乎僕自己酉歲於¶
成都遇師授以丹法當年主公傾背自後三¶
傳非人三遭禍患皆不逾兩旬近方追憶師¶
之所戒云異日有汝解韁脱鎖者當直授之¶
餘皆不許爾後欲解名籍而患此道人不之¶
<pb:KR5a0142_HFL_008-023b>¶
信遂撰此悟眞篇叙丹藥之本末既成而求¶
學者輳集而來觀其意勤渠心不忍恡乃釋¶
而授之然而所授者皆非有鉅勢强力能提¶
危拯溺慷慨特達能明道之士初再罹禍患¶
心猶未知竟至於三乃省前過故知大丹之¶
法至簡至易雖愚小人得而行之則立超聖¶
地是天意祕惜不許輕傳於非人而僕不遵¶
師語屢泄天機以有其身故每膺譴患此天¶
之深誡如此之神且速敢不恐懼尅責自今¶
以往當鉗口結舌雖鼎鑊在前刀劍加項亦¶
<pb:KR5a0142_HFL_008-024a>¶
無復敢言矣此悟眞篇中所詠大丹藥物火¶
候細微之㫖無不備悉倘好事者夙有仙骨¶
賭之則智慮自明可以尋文解義豈須僕區¶
區授之矣如此乃天之所賜非僕之輒傳也¶
其如篇末歌頌談見性之法即上之所謂妙¶
覺之道也然無爲之道以濟物爲心雖顯宣¶
祕要終無過咎奈何凡夫業縁有厚薄性根¶
有利鈍縱聞一音紛然異見故釋迦文殊所¶
演法寶無非一乘而聽學者隨量會解自然¶
成三乘之差此後若有根性猛烈之士見聞¶
<pb:KR5a0142_HFL_008-024b>¶
此篇則知僕得達磨六祖最上一乘之妙㫖¶
可因一言而悟萬法也如其習氣尚愚則歸¶
中小之見亦非僕之咎矣時皇宋元豐改元¶
戊午歲月戊寅日張用成平叔序¶
紫陽眞人悟眞篇註䟽卷之八¶
¶
¶
¶
¶
¶
